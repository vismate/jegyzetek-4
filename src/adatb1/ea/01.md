# Bevezetés és relációs adatmodell

<!--toc:start-->
- [Bevezetés és relációs adatmodell](#bevezetés-és-relációs-adatmodell)
  - [Mi az az adatbázis?](#mi-az-az-adatbázis)
    - [Példa: egyetemi oktatás](#példa-egyetemi-oktatás)
      - [Nyers fájlok](#nyers-fájlok)
        - [Adatintegritás](#adatintegritás)
        - [Implementáció](#implementáció)
        - [Tartósság](#tartósság)
    - [Adatbázis definiálása](#adatbázis-definiálása)
  - [Adatmodell fogalma](#adatmodell-fogalma)
  - [Relációs adatmodell](#relációs-adatmodell)
    - [Megszorítás](#megszorítás)
  - [Algebra](#algebra)
    - [Relációs algebra](#relációs-algebra)
  - [Források](#források)
<!--toc:end-->

## Mi az az adatbázis?
Hátköznapi értelemben: összefüggő adatok praktikusan rendezett gyűjteménye
és ezeknek valamilyen rendszerben való tárolása, amely a való világot valamilyen
szempontból modellezi.

Adathalmaz $\neq$ adatbázis.

Ma már az élet számos
területén alapvető fontossággal bírnak.

### Példa: egyetemi oktatás
Tegyük fel, hogy egy olyan adatbázist szeretnénk, amely az egyetemi oktatásról
készít modellt.

A dolgok, amelyeket tárolnunk kell:
- Infók az oktatókról
	- azonosítószám
	- név
	- beosztás
- Tárgyakról
	- név
	- oktató azonosító
	- bevezetés éve
- Termek használatáról
	- épület
	- szobaszám
	- időköz
	- tárgynév

Egy tárgyat egy vagy több oktató oktathat, egy oktató egy vagy több tárgyat oktathat.

Egy időben egy teremben csak egy tárgyat oktathatnak.

#### Nyers fájlok
Tároljuk az adatokat ```CSV``` fájlokban.

Használjunk egy-egy fájlt az oktatóra, a tárgyakra és a teremhasználatra!

Az alkalmazásunknak majd szintaktikai elemzést kell végezni minden egyes alkalommal
a fájlokon, amikor olvasni/frisséteni fogja a bejegyzéseket.

##### Adatintegritás
Hogyan tudjuk azt biztosítani, hogy egy előadó az összes albumánál ugyanabban a 
formában jelenjen meg?
- Pl. adatbázis, adatbázisok, AB, $\dots$

Mi történik, ha valaki véletlenül felülírja a tárgy bevezetésének évét egy érvénytelen stringgel?
- Pl. 1993 helyett ezerkilencszázkilencvenhérom.

Hogyan, milyen formában tároljuk, ha több oktató oktat egy tárgyat?

##### Implementáció
Hogyan keresünk meg egy adott bejegyzést?

Mi van, ha egy új alkalmazást akarunk készíteni, amelyik ugyanazt az adatbázist használja?

Mi van, ha két thread egyidőben ugyanabba a fájlba próbál írni?

##### Tartósság
Mi van, a a gép elszáll, miközben éppen egy bejegyzést frissítünk?

Mi van, ha a magas rendelkezésre állás érdekében többszörözni/másolni akarjuk
ugyanazt az adatbázist több gépen?

### Adatbázis definiálása
**Az adatbázisnak új meghatározást adunk:** olyan adatok együttese, amelyet egy adatbázis-kezelő rendszer
(DBMS: Database Management System) kezel.

Az általános DBMS megoldandó feladatai:
- új adatbázisok létrehozása, ezek logikai szerkezetének, **sémájának** definiálása,
adatdefiníciós nyelv (DDL - Data Definition Language)
- adatok lekérdezése, módosítása (DML -  Data Manipulation Language)
- nagyméretű adatok hosszú időn keresztül történő tárolása, adatok biztonsága, 
meghibásodásokkal, illetéktelen hozzáférőkkel szemben, hatékony adatbázis-hozzáférés
- egyszerre több felhasználó egyidejű hozzáférésének biztosítása

## Adatmodell fogalma
Az adatmodell információ vagy adatok leírására szolgáló jelölés.

A leírás részei:
- az adatok struktúrája
- az adatokon végezhető műveletek
- az adatra vonatkozó megszorítások

Legfontosabb modellek: relációs és féligstruktúrált (XML)

## Relációs adatmodell
A relációs adatmodellben az adatokat **kétdimenziós táblákban** _(relációkban)_ tároljuk.

A reláció fejrészében találhatók az **attribútomok**

Minden attribútomhoz hozzátartozik egy **értékkészlet**

A reláció neve és a reláció-attribútomok halmaza együtt alkotják a **relációsémát**

A reláció attribútumainak sorrendje felcserélhető.

A **séma** egy adatmodellben általánosságban azt adja meg, hogy egy-egy adatelem milyen
"formájú" adatokat tárol.

Egy-egy reláció **soroknak** egy **halmaza**

**Halmaz:** nem számít a sorrend, egy elem csak egyszer szerepelhet.

A reláció sorainak halmazát **előfordulásnak** nevezzük.

![](https://imgur.com/oV6NXTE.png)

$\rho \subset X_1 \times \dots \times X_n$ esetén az attribútomok értékkészlete adja az
$X_i$ alaphalmazokat ($1 \leq i \leq n$), egy egy előfordulás pedig egy-egy matematikai relációnak "feleltethető meg".

Az attribútumok sorrendje láttuk, hogy **nem rögzített a relációsémában**. Egy-egy
előfordulás ábrázolása esetén viszont rögzítésre kerül. 

A lényeg, hogy a soroknál egy attribútum értékét az attribútum nevével
azonosítjuk, és nem pedig azzal, hogy hányadik helyen szerepel a soron belül.

Az adatbázis tulajdonképpen relációk halmaza. A megfelelő
relációsémák halmaza adja az **adatbázissémát**, a hozzá tartozó
előfordulások pedig az **adatbázis-előfordulást**.

 Egy sor elemeit **mezőnek** _(komponens)_ nevezzük. **Minden
mező csak atomi értéket vehet fel.** Léteznek bonyolultabb
adatmodellek is, ahol egy mező értéke lehet halmaz, lista,
tömb, referencia stb.

**Megjegyzés:** a gyakorlatban sokszor megengedik a sorok
ismétlődését, hiszen az ismétlődések megszüntetése nagyon
időigényes

### Megszorítás
Az attribútumok egy halmaza egy kulcsot alkot egy relációra nézve, ha a reláció
bármely előfordulásában nincs két olyan sor, amelyek a kulcs összes
attribútumának értékein megegyeznének.

pl. TAJ-szám...

A kulcsot aláhúzás jelöl: ``` Teázó(```<u>```név```</u>, <u>```város```</u>, ```tulaj) ```

## Algebra
Egy algebra általában műveleteket és atomi operandusokat tartalmaz.

A relációs algebra lehetővé teszi kifejezések megfogalmazását az atomi
operandusokon és az algebrai kifejezéseken végzett műveletek alkalmazásával
kapott relációkon.

Fontos tehát, hogy minden művelet végeredménye reláció, amelyen további
műveletek adhatók meg.

A relációs algebra atomi operandusai a következők:
- a relációkhoz reprezentáló változók
- konstansok, amelyek véges relációt fejeznek ki

### Relációs algebra
- **Projekció:** Adott relációt vetít le az alsó indexben szereplő attribútumokra.
![](https://imgur.com/od9E9YZ.png)
- **Szelekció:** Kiválasztja az argumentumban szereplő
reláció azon sorait, amelyek eleget tesznek az alsó indexben
szereplő feltételnek.
![](https://imgur.com/q2fqnga.png)
- **Unió, metszet, különbség**
![](https://imgur.com/OzfWb0D.png)
- **Descartes-szorzat**
![](https://imgur.com/9yaWono.png)
- **Átnevezés**: relációk adott attribútumanak átnevezése.
- **Théta-összekapcsolás:** összekapcsolás valamilyen predikátummal
- **Természetes összekapcsolás:** összekapcsolás predikátum nélkül

**Egy relációkon értelmezett
operátor akkor monoton, ha
bármelyik argumentumrelációhoz
egy újabb sort hozzávéve az
eredmény tartalmazza az összes
olyan sort, amelyet addig
tartalmazott és esetleg újabb
sorokat is.**

## Források
- [Diasor - Bevezetés](https://canvas.elte.hu/courses/34807/files/2126329)
- [Diasor - Relációk](https://canvas.elte.hu/courses/34807/files/2126330)
