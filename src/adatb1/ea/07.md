# Többértékű függőségek, egyed kapcsolat modell

<!--toc:start-->
- [Többértékű függőségek, egyed kapcsolat modell](#többértékű-függőségek-egyed-kapcsolat-modell)
  - [Többértékű függőségek](#többértékű-függőségek)
    - [Többértékű függőség szabályok](#többértékű-függőség-szabályok)
    - [Negyedik normálforma](#negyedik-normálforma)
      - [Triviális TÉFek](#triviális-téfek)
      - [4NF definíció](#4nf-definíció)
      - [BCNF vs 4NF](#bcnf-vs-4nf)
      - [Dekompozíció és 4NF](#dekompozíció-és-4nf)
    - [TÉF és FFek együttes következtetése](#téf-és-ffek-együttes-következtetése)
      - [Következtetés](#következtetés)
        - [FF használata](#ff-használata)
        - [TÉF használata](#téf-használata)
        - [Célok](#célok)
        - [Végjáték](#végjáték)
    - [TÉFek vetítése](#téfek-vetítése)
  - [Egyed kapcsolat modell](#egyed-kapcsolat-modell)
    - [Egyedhalmazok](#egyedhalmazok)
    - [Diagrammok](#diagrammok)
  - [Források](#források)
<!--toc:end-->

## Többértékű függőségek
A **többértékű függőség:** az $R$ reláció fölött $X \to\to Y$ teljesül, ha bármely két sorra, amelyek megegyeznek az $x$ minden attribútumán, az $Y$ attribútumaihoz tartozó értékek felcserélhetők, azaz a keletkező két új sor $R$-beli lesz.

Más szavakkal: $X$ minden értéke esetén az $Y$-hoz tartozó értékek függetlenek az $R-X-Y$ értékeitől.

### Többértékű függőség szabályok
- Minden funkcionális függőség egyben többértékű függőség is.
  - Ha $X \to Y$ és két sor megegyezik $X$-en, $Y$-on is megegyezik, emiatt ha ezeket felcseréljük, az eredeti sorokat kapjuk vissza, azaz: $X \to\to Y$
- **Komplementálás:** Ha $X \to\to Y$ és $Z$ jelöli az összes többi attrubútum halmazát, akkor $X \to\to Z$

- Ugyanúgy, mint az FF-ek esetében, a baloldalakat nem "bánthatjuk" általában.
- Az FF-ek esetében a jobboldalakat felbonthattuk, míg ebben az esetben ez sem tehető meg.

### Negyedik normálforma
- A TÉF-ek okozta redundanciát a BCNF nem szünteti meg.
- **Megoldás:** a negyedik normálforma
- A negyedik normálformánál amikor dekomponálunk, a TÉF-eket úgy kezeljük, mint az FF-eket, a kulcsok megtalálásánál azonban nem számítanak.

#### Triviális TÉFek
Legyen $R$ egy reláció, $X$ és $Y$ részhalmazai $R$ attribútumainak, jelölés: $X,Y \subseteq R$
- $X \to\to Y$ TÉF automatikusan fennáll, ha $Y \subseteq X$
- $X \to\to Y$ TÉF automatikusan fennáll, ha $X \cup Y = R$

#### 4NF definíció
Egy $R$ reláció **4NF**-ben van, ha minden $X \to\to Y$ nemtriviális TÉF esetén $X$ szuperkulcs
- Nemtriviális TÉF:
  1. $Y$ nem részhalmaza $X$-nek
  2. $X$ és $Y$ együtt nem adják ki az összes attribútumot.
- A szuperkulcs definíciója ugyanaz marad, azaz csak az FF-ektől függ.

#### BCNF vs 4NF
- Kiderült, hogy minden $X \to Y$ FF $X \to\to Y$ TÉF is.
- Így ha $R$ 4NF-ben van, akkor BCNF-ben is.
- De $R$ lehet úgy BCNF-ben, hogy közben nincs 4NF-ben.

#### Dekompozíció és 4NF
Ha $X \to\to Y$ megsérti a 4NF-t, akkor $R$-t hasonlóan dekomponáljuk, mint a BCNF esetén.
1. $XY$ az egyik dekomponált reláció
2. Az $Y-X$-be nem tartozó attribútumok a másik.

### TÉF és FFek együttes következtetése
- **Probléma:** $R$ relációsémához adott a TÉF-ek és FF-ek egy halmaza, 
kérdés: egy adott FF vagy TÉF következik-e ezekből $R$ fölött?
- **Megoldás:** használjunk egy táblázatot (tablót), hogy a függőségek 
hatásait feltárjuk. (A chase mögötti ötletet terjesztjük ki.)

**Miért foglalkozunk ilyesmivel?**

1. 4NF azon múlik, hogy van-e olyan TÉF, ami sérti a feltételt.
  - Előfordulhat, hogy a megadott FF-ek és TÉF-ek nem sértik a feltételt, de egy 
belőlük következő függőség igen.
2. Amikor dekomponálunk az FF-eket és TÉF-eket is vetítenünk kell.

#### Következtetés

##### FF használata
FF $X \to Y$ alkalmazásánál keressük meg azon sorpárokat, amelyek 
megegyeznek $X$ attribútumain. Az $Y$ attribútumain is tegyük őket 
egyenlővé.
  - Egy változót egy másikra cseréljünk.
  - Ha a lecserélt változó a célsorban is megjelenik, ott is cseréljünk.

##### TÉF használata
Egy $X \to\to Y$ TÉF használatánál keressünk két sort, amelyek 
megegyeznek X attribútumain.
  - Adjuk hozzá a tablóhoz azokat a sorokat, amelyeket az $Y$ attribútumaihoz 
tartozó értékek felcserélésével kapunk.

##### Célok
- Az $U \to V$ ellenőrzésekor akkor nyertünk, ha a 
megfelelő változók $V$-hez tartozó minden 
oszlopban egyenlőek.

- $U \to\to V$ akkor győztünk, ha sikerül egy olyan sort 
kigenerálni, ami az eredeti két sorból keletkezik $V$ 
értékeinek felcserélésével.

##### Végjáték
- Használjuk az összes FF-et és TÉF-et, amíg bármiféle 
változtatás történhet.
- Ha nyertünk, nyertünk.
- Ha nem, egy ellenpéldát kaptunk.
  - A kapott előfordulás az összes előre megadott függőséget 
teljesíti.
  - Az eredeti két sor megsérti a kikövetkeztetendő 
függőséget.

### TÉFek vetítése
- Le kell tudnunk vetíteni megadott függőségeket 2 
reláció sémára
- Legrosszabb eset: ki kell próbálnunk minden 
lehetséges FF-et és TÉF-et a felbontott relációkra
- Chase teszt alkalmazása; Cél egy TÉF ellenőrzésénél: 
olyan sor előállítása a tablóban, amely indexeletlen 
betűket tartalmaz a felbontott reláció oszlopaira

## Egyed kapcsolat modell
- Egyed kapcsolat modellekkel adatbázissémát vázolhatunk fel.
- A főbb részek felvázolásával hatékonyabb lehet egy működő adatbázist.

### Egyedhalmazok
- Egyed (entity)
- Egyedhalmaz
  - Az objektum-orientált nyelvek **osztály fogalmához** hasonló
- Attribútum
  - Atomi értékűek, nem rekordok, tömbök

### Diagrammok
- Az egyed kapcsolat diagramban:
  - egyedhalmaz: téglalap
    - alosztályok: háromszög (nincs töbszörös öröklés)
  - attribútum: ovális
    - kulcs(ok): aláhúzás
  - sok-sok, sok-egy, egy-egy kapcsolat (rombusz)
  - kapcsolathalmaz
  - ezek össze vannak kötve

## Források
- [Diasor I](https://canvas.elte.hu/courses/34807/files/2196107/download)
- [Diasor II](TBA)
- [Diasor III](TBA)
- [Diasor IV](TBA)