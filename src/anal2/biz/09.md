# A konvexitás és a kétszeres derivált kapcsolata

## Kimondás
Legyen $(a,b) \subset \R$ egy nyílt intervallum. Tegyük fel, hogy $f \in D^2(a,b)$. Ekkor
1. $f$ konvex [vagy konkáv] $(a,b)$-n $\iff$ $f^{\prime\prime} \geq 0$ [vagy $f^{\prime\prime} \leq 0$] $(a,b)$-n
2. ha $f^{\prime\prime} > 0$ [vagy $f^{\prime \prime} < 0$] $(a-b)$-n $\implies$ $f$ szigorúan konvex [vagy szigorúan konkáv] $(a,b)$-n

## Bizonyítás
Az alábbi ekvivalens állítások érvényesek:
- $f$ konvex $(a,b)$-n $\iff f^{\prime} \nearrow (a,b)$-n
- $f$ szigorúan konvex $(a,b)$-n $\iff f^{\prime} \uparrow (a,b)$-n
- $f$ konkáv $(a,b)$-n $\iff f^{\prime} \searrow (a,b)$-n
- $f$ szigorúan konkáv $(a,b)$-n $\iff f^{\prime} \downarrow (a,b)$-n

Ezek alapján a tétel állítása a monotonitás és a derivált kapcsolatára vonatkozó tételből következik, ha
azt az $f^{\prime}$ deriváltfüggvényre alkalmazzuk, és figyelembe vesszük azt is, hogy $f^{\prime\prime} = (f^{\prime})^{\prime}$.

Az előző négy állításból csak az elsőt fogjuk igazolni. A többi hasonlóan igazolható.

$\implies$ Legyen $u,v \in (a,b), \ u < v$ tetszőleges és $x \in (u,v)$ is tetszőleges. Tegyük fel, hogy $f$ konvex $(a,b)$-n. Ekkor

$$f(x) \leq \frac{f(v)-f(u)}{v-u}(x-u) + f(u) \ \mathrm{és}$$
$$f(x) \leq \frac{f(v)-f(u)}{v-u}(x-v) + f(v) $$

Egyszerű átrendezésekkel azt kapjuk, hogy
$$\frac{f(x)-f(u)}{x-u} \leq \frac{f(v)-f(u)}{v-u} \leq \frac{f(x)-f(v)}{x-v}$$ 

Vegyük itt az $x \to u$, illetve az $x \to v$ határátmenetet:
$$f^{\prime}(u) \leq \frac{f(v)-f(u)}{v-u} \leq f^{\prime}(v)$$
Tehát $f^{\prime}$ monoton növekedő $(a,b)$-n


$\impliedby$ Tegyük fel, hogy $f^{\prime}$ monoton növekvő $(a,b)$-n. Legyen $u,v \in (a,b), \ u < v$,
és $x \in (u,v)$ is tetszőleges. Ekkor a Lagrange-féle középértéktétel szerint $\exists \xi_1 \in (u,x)$ és $\exists \xi_2 \in (x,v)$:
$$f^{\prime}(\xi_1) = \frac{f(x)-f(u)}{x-u} \ \mathrm{és}$$
$$f^{\prime}(\xi_2) = \frac{f(v)-f(x)}{v-x}$$

Mivel $f^{\prime} \nearrow \ I$-n, ezért $f^{\prime}(\xi_1) \leq f^{\prime}(\xi_2)$, vagyis
$$\frac{f(x)-f(u)}{x-u} \leq \frac{f(v)-f(x)}{v-x}$$

Ez az egyenlőtlenség a következő módon alakítható át:

$$

\left(f(x)-f(u)\right)(v-x) \leq \left( f(v)-f(x) \right)(x-u)\\
f(x)\left( (v-x) + (x-u) \right) \leq f(u)(v-x)+f(v)(x-u)\\
f(x)(v-u) \leq f(u)\left( (v-u) - (x-u) \right) + f(v)(x-u)\\
f(x)(v-u) \leq (f(v)-f(u))(x-u) + f(u)(v-u)\\
f(x) \leq \frac{f(v)-f(u)}{v-u}(x-a) + f(a)
$$

Ez azt jelenti, hogy $f$ konvex $(a,b)$-n.