# Az integrálfüggvény folytonossága

## Kimondás
Legyen $f \in R[a,b], \ x_0 \in [a,b]$ és $F$ az $f$ függvény $x_0$ pontban 
eltűnő integrálfüggvénye.\
Ekkor $F \in C[a,b]$.

## Bizonyítás
Mivel $f \in R[a,b]$, ezért az $f$ korlátos függvény, így $\exists K > 0$, hogy
$$\vert f(x) \vert \leq K \ (x \in [a,b])$$

Legyen $x \in [a,b]$ egy tetszőleges pont és $(x_n): \N \to [a,b]$ olyan sorozat, hogy $\lim{(x_n)} = x$.

Tegyük fel, hogy $x_n \geq x \ (n \in \N)$. Ekkor a határozott integrál tulajdonságai alapján
$$
\left\vert F(x_n) - F(x) \right\vert = \left\vert \int_{x_0}^{x_n}{f(t)dt} - \int_{x_0}^{x}{f(t)dt} \right\vert = \left\vert \int_x^{x_n}{f(t)dt} \right\vert \leq \int_x^{x_n}{\vert f(t) \vert dt} \leq \int_x^{x_n}{K \ dt} =\\
= K(x_n - x) \to 0, \ \mathrm{azaz} \ F(x_n) \to F(x), \ \mathrm{ha} \ n \to +\infty 
$$

Ezért az átviteli elv szerint $F$ jobbról folytonos az $x$ pontban. Hasonlóan igazolható, hogy $F$ balról folytonos az $x$ pontban.