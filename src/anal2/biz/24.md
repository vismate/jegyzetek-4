# $\R^n \to \R$ típusú függvényekre vonatkozó elsőrendű szükséges feltétel a lokális szélsőértékre

## Kimondás
Tegyük fel, hogy $f \in \R^n \to \R \ (n \in \N^+)$ és $a \in \int \mathcal{D}_f$. Továbbá
- $f \in D\{a\}$ és
- az $f$ függvénynek az $a$ pontban lokális szélsőértéke van.

Ekkor $f^{\prime}(a) = 0$, azaz $f^{\prime}(a) = (\partial_1f(a) \ \partial_2f(a) \ \dots \ \partial_nf(a)) = (0 \ 0 \ \dots \ 0)$.

## Bizonyítás
Legyen $i = 1,2,\dots,n$ rögzített és tekintsük meg a
$$G_i(t) = f(a_1,\dots,a_{i-1},t,a_{i+1},\dots,a_n) \ (t \in K(a_i))$$
valós-valós parciális függvényt! Ekkor
- ha $f \in D\{a\}$, akkor $\exists \partial_if(a)$, és azt is tudjuk, hogy $G_i \in D\{a_i\}$ és $\partial_if(a) ( G^{\prime}_i(a_i))$.
- ha $f$-nek az $a$ pontban lokális szélsőértéke van, akkor $\exists r > 0$, hogy $f$-nek az $a$ pontban abszolút szélsőértéke van a $K_r(a)$ környezetben. Azonban
$$\forall t \in (a_i-r,a_i+r): \ (a_1,\dots,a_{i-1},t,a_{i+1},\dots,a_n) \in K_r(a)$$
ami azt jelenti, hogy $G_i$-nek az $a_i$ pontban abszolút szélsőértéke can az $(a_i-r,a_i+r)$ környezetben, azaz $G_i$-nek az $a_i$ pontban lokális szélsőértéke van.

Ekkor a valós-valós függvényeknél tanult, a lokális szélsőértékre vonatkozó elsőrendű szükséges feltétel szerint $G^{\prime}_i(a_i) = 0$, ami éppen azt jelenti, hogy $\partial_if(a) = 0$.