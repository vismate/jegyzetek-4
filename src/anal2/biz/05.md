# A lokális szélsőértékre vonatkozó elsőrendű szükséges feltétel

## Kimondás
Tegyük fel, hogy $f \in \R \to \R$ és

1. $f \in D\{a\}$ valamilyen $a \in \ \mathrm{int} \ \mathcal{D}_f$-ben,
2. $f$-nek $a$-ban lokális szélsőértéke van.

Ekkor $f^{\prime}(a) = 0$

## Bizonyítás
Tegyük fel, hogy az $a \in \ \mathrm{int} \ \mathcal{D}_f$ pont **lokális maximumhelye**
az $f \in D\{a\}$ függvénynek. Ekkor $$\exists r > 0, \ \forall x \in (a-r, a+r): f(x) \leq f(a)$$

Tekintsünk az $f$ függvény $a$-hoz tartozó különbséghányados-függvényét:
$$(1) \ \ \frac{f(x)-f(a)}{x-a} \ \ (x \in \mathcal{D}_f \ \{a\})$$

Ha $a < x < a + r$, azaz $x-a > 0$, akkor $f(x) \leq f(a)$ (vagyis $f(x)-f(a) \leq 0$) miatt $(1)$-ben
szereplő különbséghányados nem pozitív. Mivel $f \in D\{a\}$, ezért $$f^{\prime}(a) f^{\prime}_+(a) = \lim_{x \to a+0}{\frac{f(x)-f(a)}{x-a} \leq 0}$$

Ha $a - r < x < a$, azaz $x-a < 0$, akkor $f(x) \leq f(a)$ (vagyis $f(x)-f(a) \leq 0$) miatt $(1)$-ben
szereplő különbséghányados nem negatív. Mivel $f \in D\{a\}$, ezért $$f^{\prime}(a) f^{\prime}_-(a) = \lim_{x \to a-0}{\frac{f(x)-f(a)}{x-a} \geq 0}$$

Azt kaptuk tehát, hogy $f^{\prime}(a) \leq 0$ és $f^{\prime}(a) \geq 0$, ami csak úgy lehetséges, ha $f^{\prime}(a) = 0$.

A bizonyítás hasonló akkor is, ha az $a \in \ \mathrm{int} \ \mathcal{D}_f$ pont **lokális minimumhelye** as $f$ függvénynek.