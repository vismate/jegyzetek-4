# $\R^n \to \R$ típusú függvényekre vonatkozó másodrensű elégséges feltétel a lokális szélsőértékre

## Kimondás
Legyen $f \in \R^n \to \R, \ (m \in \N^+), \ a \in \int \mathcal{D}_f$ és $f \in C^2\{a\}$. Tegyük fel, hogy
- $f^{\prime}(a) = 0$
- az $f^{\prime\prime}$ Hesse-féle mátrix pozitív (negatív) definit.

Ekkor az $f$ függvénynek az $a$ pontban lokális minimuma (maximuma) van.

## Bizonyítás

A **Peano-féle maradéktagos Taylor-formula** szerint van olyan $\epsilon \in \R^n \to \R$ a $\lim_0{\epsilon} = 0$ feltételnek eleget tevő függvény, hogy

$$f(a+h) = f(a) + \langle f^{\prime}(a), h \rangle + \frac{1}{2}\langle f^{\prime\prime}(a) \cdot h, h \rangle + \epsilon(h)\Vert h \Vert^2 \ (h \in \R^n, \ a + h \in \mathcal{D}_f)$$

Ha $f^{\prime}(a) = 0$ és $Q(h) \coloneqq \langle f^{\prime\prime}(a) \cdot h, h\rangle$ akkor a fenti egyenletből:
$$f(a+h) - f(a) = \frac{1}{2}Q(h) + \epsilon(h) \cdot \Vert h \Vert^2 \ (h \in \R^n, \ a + h \in \mathcal{D}_f)$$

Ha az $f^{\prime\prime}(a)$ mátrix, vagyis a $Q$ kvadratikus alak pozitív definit, akkor
$$m_Q \coloneqq \min\{Q(h) \ \vert \ h \in \R^n, \ \Vert h \Vert = 1\} > 0$$
és
$$Q(h) = Q\left(\Vert h \Vert \cdot \frac{h}{\Vert h \Vert}\right) = \Vert h \Vert^2 \cdot Q\left(\frac{h}{\Vert h \Vert}\right)$$

A $\frac{h}{\Vert h \Vert}$ egységvektor, tehát
$$Q(h) \geq m_Q \Vert h \Vert^2 > 0 \ (h \in \R^n \setminus \{0\})$$

Ezért
$$f(a+h) - f(a) \geq \frac{m_Q}{2} \cdot \Vert h\Vert^2 + \epsilon(h) \cdot \Vert h \Vert^2 =   \left(\frac{m_Q}{2}+\epsilon(h)\right) \cdot \Vert h \Vert^2$$

Mivel $\lim_0{\epsilon} = 0$, így $\exists \delta > 0, \ \forall h \in K_{\delta}(0): \ \vert \epsilon(h) \vert < \frac{m_Q}{4}$. Ha $h \in K_{\delta}(0)$, akkor
$$f(a+h) - f(a) \geq \left(\frac{m_Q}{2} - \vert \epsilon(h)\vert\right) \cdot \Vert h \Vert^2 \geq \left(\frac{m_Q}{2} - \frac{m_Q}{4}\right) \cdot \Vert h \Vert^2 = \frac{m_Q}{4}\Vert h \Vert^2 \geq 0$$

Az $x = a+h$ helyettesítéssel azt kapjuk, hogy
$$\forall x \in K_{\delta}(a): \ f(x) \geq f(a)$$

ami azt jelenti, hogy az $f$ függvénynek lokális minimuma van az $a$ pontban.

Hasonlóan igazolható, hogy ha $Q$ negatív definit, akkor az $f$ függvénynek lokális maximuma van az $a$ pontban.