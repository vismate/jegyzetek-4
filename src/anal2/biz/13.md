# Elégséges feltétel függvények Taylor-sorral történő előállítására

## Kimondás
Legyen $f \in D^{\infty}(K(a))$, és tegyük fel, hogy $\exists M > 0$ valós szám, amire
$$\forall x \in K(a), \ \forall n \in \N : \vert f^{(n)}(x) \vert \leq M$$
teljesül. Ekkor $f$-nek az $a$ ponthoz tartozó Taylor sora a $K(a)$ halmazon előállítja az $f$ függvényt,
vagyis fennáll a következő egyenlőség:
$$f(x) = \sum_{k=0}^{+\infty}{\frac{f^{(k)}(a)}{k!}(x-a)^k}, \ (x \in K(a))$$

## Bizonyítás
Legyen $x \in K(a)$ egy tetszőleges pont. Azt kell igazolni, hogy
$$f(x) = \lim_{n \to +\infty}{T_{n,a}(x)} \ (x \in K(a))$$
Ez a Taylor-formula szerint igaz, hiszen létezik olyan $\xi$ pont $a$ és $x$ között, hogy
$$\left\vert f(x)-T_{n,a}(x) \right\vert = \left\vert \frac{f^{(n+1)}(\xi)}{(n+1)!}(x-a)^{n+1} \right\vert \leq M \cdot \frac{\vert x-a \vert^{n+1}}{(n+1)!} \to 0, \ \mathrm{ha} \  n \to +\infty$$