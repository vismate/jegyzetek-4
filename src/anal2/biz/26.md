# $\R^n \to \R$ típusú függvényekre vonatkozó másodrendű szükséges feltétel a lokális szélsőértékre

## Kimondás
Legyen $f \in \R^n \to \R \ (n \in \N^+), \ a \in \int \mathcal{D}_f$ és $f \in C^2\{a\}$. Ha az $f$ függvénynek az $a$ pontban lokális minimuma (maximuma) van, akkor
- $f^{\prime}(a) = 0$
- az $f^{\prime\prime}(a)$ Hesse-féle mátrix pozitív (negatív) szemidefinit.

## Bizonyítás
Az elsőrendű szükséges feltétel miatt $f^{\prime}(a) = 0$. A **Hesse-féle mátrixszal** kapcsolatos állítás igazolásához tegyük fek, hogy $f$-nek az $a$ pontban lokális minimuma van (lokális maximum esetén hasonlóan igazolható). Így $\exists K(a)$ környezet, hogy $f(x)-f(a) \geq 0$ minden $x \in K(a)$ esetén. Rögzítsünk egy tetszőleges $h \in \R^n$ pontot. Ekkor
$$\exists r > 0, \ \forall t \in (-r, r): \ a + th \in K(a)$$

A **Peano-féle maradéktagos Taylor formula** szerint vaon olyan $\epsilon \in \R^n \to \R$, a $\lim_0{\epsilon} = 0$ feltételnek eleget tevő függvény, hogy
$$f(a+h) = f(a) + \langle f^{\prime}(a), h \rangle + \frac{1}{2}\langle f^{\prime\prime}(a) \cdot h, h \rangle + \epsilon(h)\Vert h \Vert^2 \ (h \in \R^n, \ a+h \in \mathcal{D}_f)$$

Ha $f^{\prime}(a) = 0$ és $Q(h) \coloneqq \langle f^{\prime\prime}(a) \cdot h, h \rangle$ akkor a fenti egyenletből:
$$f(a+h) - f(a) = \frac{1}{2}Q(h) + \epsilon(h)\cdot \Vert h \Vert^2 \ (h \in \R^n, \ a + h \in \mathcal{D}_f)$$

ezért
$$
0 \leq f(a + th) - f(a) = \frac{1}{2}Q(th) + \epsilon(th) \cdot \Vert th \Vert^2 = \frac{t^2}{2}Q(h) + \epsilon(th) \cdot t^2 \cdot \Vert h \Vert^2 = \\
= \left(\frac{1}{2}Q(h) + \epsilon(th) \cdot \Vert h \Vert^2\right)\cdot t^2, \ \mathrm{ahol} \ \lim_{t\to0}{\epsilon(th) = 0}
$$

Ekkor
$$0 \leq \frac{1}{2}Q(h) + \epsilon(th) \cdot \Vert h \Vert^2 \ \stackrel{t\to0}{\implies} \ Q(h) \geq 0$$

Ez azt jelenti, hogy a $Q$ kvadratikus alak, illetve az $f^{\prime\prime}(a)$ mátrix pozitív szemidefinit.