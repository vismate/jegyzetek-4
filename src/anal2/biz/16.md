# A második helyettesítési szabály

## Kimondás
Legyenek $I,J \subset \R$ nyílt intervallumok. Tegyük fel, hogy $f : I \to \R, \ g : J \to I, \ \mathcal{R}_g = I,\\
g \in D(J), \ g^{\prime} > 0 \ J$-n (vagy $g^{\prime} < 0 \ J$-n) és az $(f \circ g) \cdot g^{\prime} : J \to \R$
függvénynek van primitív függvénye. Ekkor az $f$ függvénynek is van primitív függvénye és
$$\int{f(x)dx} =_{x=g(t)} \int{f(g(t)) \cdot g^{\prime}(t)dt}\vert_{t=g^{-1}(x)} \ (x \in I)$$

## Bizonyítás
Ha $g^{\prime} > 0 \ J$-n, akkor $g$ szigorúan monoton növekvő, és ha $g^{\prime} < 0 \ J$-n, akkor $g$ szigorúan monoton csökkenő. Mindkét esetben $g$ invertálható, és mivel $g$ folytonos és $g^{\prime} \neq 0 \ J$-n, így
az inverz függvény deriváltjára vonatkozó tétel szerint a $g^{-1} : I \to J$
függvény differenciálható $I$ minden pontjában, és
$$\left(g^{-1}\right)^{\prime} = \frac{1}{g^{\prime} \circ g^{-1}}$$

Legyen $H \in \int{(f \circ g) \cdot g^{\prime}}$, akkor $H \in D(J)$ és $H^{\prime} = (f \circ g) \cdot g^{\prime}$. Ekkor az összetett függvény deriválására vonatkozó tétel szerint $H \circ g^{-1} \in D(I)$ és
$$
\left(H \circ g^{-1}\right)^{\prime} = \left(H^{\prime} \circ g^{-1}\right) \cdot \left(g^{-1}\right)^{\prime} = \left(((f \circ g) \cdot g^{\prime})\circ g^{-1}\right) \cdot \left(g^{-1}\right)^{\prime} =\\
= \left((f \circ g \circ g^{-1}) \cdot (g^{\prime} \circ g^{-1})\right) \cdot \left(g^{-1}\right)^{\prime} = \left(f \cdot (g^{\prime} \circ g^{-1})\right) \cdot \left(g^{-1}\right)^{\prime} =\\
= f \cdot (g^{\prime} \circ g^{-1}) \cdot \frac{1}{g^{\prime} \circ g^{-1}} = f
$$

Ez azt jelenti, hogy $H \circ g^{-1} \in \int{f}$, amiből a tétel állítása következik. 