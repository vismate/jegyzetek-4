# Differenciálszámítás II. és függvénytulajdonságok kapcsolata a deriválttal I.

<!--toc:start-->
- [Differenciálszámítás II. és függvénytulajdonságok kapcsolata a deriválttal I.](#differenciálszámítás-ii-és-függvénytulajdonságok-kapcsolata-a-deriválttal-i)
  - [Egyoldali pontbeli deriváltak](#egyoldali-pontbeli-deriváltak)
  - [Magasabb rendű deriváltak](#magasabb-rendű-deriváltak)
    - [Leibniz-szabály](#leibniz-szabály)
  - [Lokális szélsőértékek](#lokális-szélsőértékek)
    - [A lokális szélsőértékre vonatkozó elsőrendű szükséges feltétel](#a-lokális-szélsőértékre-vonatkozó-elsőrendű-szükséges-feltétel)
  - [A differenciálszámítás középértéktételei](#a-differenciálszámítás-középértéktételei)
    - [Rolle-féle középértéktétel](#rolle-féle-középértéktétel)
    - [Cauchy-féle középértéktétel](#cauchy-féle-középértéktétel)
    - [Lagrange-féle középértéktétel](#lagrange-féle-középértéktétel)
    - [Deriváltak egyenlősége](#deriváltak-egyenlősége)
  - [Monotonitás](#monotonitás)
    - [A monotonitás és a derivált kapcsolata](#a-monotonitás-és-a-derivált-kapcsolata)
  - [A lokális szélsőértékre vonatkozó elégséges feltételek](#a-lokális-szélsőértékre-vonatkozó-elégséges-feltételek)
    - [A lokális szélsőértékre vonatkozó elsőrendű elégséges tétel](#a-lokális-szélsőértékre-vonatkozó-elsőrendű-elégséges-tétel)
    - [A lokális szélsőértékre vonatkozó másodrendű elégséges tétel](#a-lokális-szélsőértékre-vonatkozó-másodrendű-elégséges-tétel)
  - [Források](#források)
<!--toc:end-->

## Egyoldali pontbeli deriváltak
Vannak olyan esetek, amikor a differenciálhányados létezését a bal és a jobb oldali határértékek
egyezésével szükséges vizsgálni.

Legyen $f \in \R \rightarrow \R$ és $a \in \mathcal{D}_f$ olyan pont, hogy $\exists \delta > 0: [a, a+\delta) \subset \mathcal{D}_f$.
Azt mondjuk, hogy az $f$ függvény jobbról deriválható az $a$ pontban, ha létezik és véges a
$$\lim_{x \rightarrow a+0}{\frac{f(x)-f(a)}{x-a}}$$ határérték.

Ezt a határértéket az $f^{\prime}_+(a)$ szimbólummal jelöljük, és az $f$ függvény jobb oldali deriváltjának nevezzük.

A bal oldali deriváltat $a$ pontban hasonlóképp értelmezzük.

## Magasabb rendű deriváltak
Egy függvényt többször is deriválhatunk (rekurzió).

Legyen $f \in \R \rightarrow \R$ és $a \in \mathrm{int}\mathcal{D}_f$. Azt mondjuk, hogy $f$ kétszer deriválható az $a$ pontban, ha
- $\exists r > 0: f \in D(K_r(a))$, és
- az $f^{\prime}$ deriváltfüggvény deriválható $a$-ban, azaz $f^{\prime} \in D\{a\}$

Legyen ekkor $f^{\prime\prime}(a) \coloneqq (f^{\prime})^{\prime}(a)$ az $f$ függvény $a$-beli második deriváltja.


Legyen $f \in \R \rightarrow \R$ és $a \in \mathrm{int}\mathcal{D}_f$, és tegyük fel, hogy valamely $n = 2,3, \dots$ esetén
létezik az $f^{(n-1)}$-gyel jelölt $(n-1)$-edik deriváltfüggvény. Azt mondjuk, hogy $f$ $n$-szer deriválható az $a$ pontban _(jelölése: $f \in D^n\{a\}$)_, ha
- $\exists r > 0: f \in D^n(K_r(a))$, és
- az $f^{(n-1)}$ deriváltfüggvény deriválható $a$-ban, azaz $f^{(n-1)} \in D\{a\}$

Legyen ekkor $f^{(n)}(a) \coloneqq (f^{(n-1)})^{\prime}(a)$ az $f$ függvény $a$-beli $n$-edik deriváltja.

### Leibniz-szabály
Ha valamilyen $n \in \N$ esetén $f,g \in D^n\{a\}$, akkor
- $f + g \in D^n\{a\}$ és $(f + g)^{(n)}(a) = f^{(n)}(a) + g^{(n)}(a)$
- $f \cdot g \in D^n\{a\}$ és $(f \cdot g)^{(n)}(a) = \sum_{k=0}^n{\binom{n}{k} f^{(k)}(a)g^{(n-k)}(a)}$

## Lokális szélsőértékek
Az $F \in \R \rightarrow \R$ függvénynek az $a \in \mathrm{int}\mathcal{D}_f$ pontban lokális maximuma van, ha
$$\exists K(a) \subset \mathcal{D}_f, \ \forall x \in K(a): \ f(x) \leq f(a)$$

Ekkor az $a \in \mathrm{int}\mathcal{D}_f$ pontot $f$ lokális maximumhelyének nevezzük, az $f(a)$ függvény-érték
pedig a függvény lokális maximuma.

A lokális minimumot hasonlóképp definiálhatjuk.

### A lokális szélsőértékre vonatkozó elsőrendű szükséges feltétel
Tegyük fel, hogy $f \in \R \rightarrow \R$ és
- $f \in D\{a\}$ valamilyen $a \in \mathrm{int}\mathcal{D}_f$-ben
- $f$-nek $a$-ban lokális szélsőértéke van

Ekkor $f^{\prime}(a) = 0$

Az $f \in \R \rightarrow \R$ függvénynek az $a \in \mathrm{int}\mathcal{D}_f$ **stacionárius pont**ja, ha $f \in D\{a\}$ és $f^{\prime}(a) = 0$

## A differenciálszámítás középértéktételei
### Rolle-féle középértéktétel
Legyen $a,b \in \R$ és $a < b$. Ekkor
- $f \in C[a,b]$
- $f \in D(a,b)$
- $f(a) = f(b)$

$\implies \exists \xi \in (a,b): \ f^{\prime}(\xi) = 0$

### Cauchy-féle középértéktétel
Legyen $a,b \in \R$ és $a < b$. Ekkor
- $f, g \in C[a,b]$
- $f, g \in D(a,b)$
- $\forall x \in (a,b): g^{\prime}(x) \neq 0$

$\implies \exists \xi \in (a,b): \ \frac{f^{\prime}(\xi)}{g^{\prime}(\xi)} = \frac{f(b) - f(a)}{g(b) - g(a)}$

### Lagrange-féle középértéktétel
A Rolle-féle középértéktétel ezen tétel speciális esete.

Legyen $a,b \in \R$ és $a < b$. Ekkor
- $f \in C[a,b]$
- $f \in D(a,b)$

$\implies \exists \xi \in (a,b): \ f^{\prime}(\xi) = \frac{f(b)-f(a)}{b-a}$

### Deriváltak egyenlősége
Legyen $a,b \in \R$ és $a < b$.
1. Tegyük fel, hogy $f:(a,b) \rightarrow \R$ és $f \in D(a,b)$. Ekkor

$$f^{\prime} \equiv 0 \  (a,b)\mathrm{-n} \iff f \equiv \mathrm{állandó} (a,b)\mathrm{-n}$$

2. Tegyük fel, hogy $f,g:(a,b) \rightarrow \R$ és $f,g \in D(a,b)$. Ekkor

$$f^{\prime} \equiv g^{\prime} \ (a,b)\mathrm{-n} \iff \exists c \in \R, \ \forall x \in (a,b): f(x) = g(x) + c$$

## Monotonitás
Az egyszerűség kedvéért csak intervallumon vizsgáljuk.

Az első derivált előjeléből következtethetünk a monotonitásra.

### A monotonitás és a derivált kapcsolata
Legyen $(a,b) \subset \R$ egy nyílt intervallum. Tegyük fel, hogy $f \in D(a,b)$. Ekkor
1. $f \nearrow [\mathrm{illetve} \searrow] \  (a,b)\mathrm{-n} \iff f^{\prime} \geq 0 \ [\mathrm{illetve} f^{\prime} \leq 0] \ (a,b)\mathrm{-n}$
2. $f^{\prime}  > 0 \ [\mathrm{illetve} f^{\prime} < 0] \  (a,b)\mathrm{-n} \implies f \uparrow [\mathrm{illetve} \downarrow] \ (a,b)\mathrm{-n}$

## A lokális szélsőértékre vonatkozó elégséges feltételek
### A lokális szélsőértékre vonatkozó elsőrendű elégséges tétel
Legyen $a,b \in \R, \ a < b$ és $f:(a,b) \rightarrow \R$. Tegyük fel, hogy
- $f \in D(a,b)$
- egy $c \in (a,b)$ pontban $f^{\prime}(c) = 0$
- az $f^{\prime}$ deriváltfüggvény előjelet vált $c$-ben.

Ekkor:
1. Ha az $f^{\prime}$ függvény a $c$ pontban negatív értékből pozitív értékbe megy át, akkor $c$ az $f$ függvénynek lokális minimumhelye.
2. Ha az $f^{\prime}$ düggvény a $c$ pontban pozitív értékből negatív értékbe megy át, akkor $c$ az $f$ függvénynek lokális maximumhelye.

### A lokális szélsőértékre vonatkozó másodrendű elégséges tétel
Legyen $a,b \in \R, \ a < b$ és $f:(a,b) \rightarrow \R$. Tegyük fel, hogy
- $f$ kétszer deriválható egy $c \in (a,b)$ pontban, azaz $f \in D^2\{c\}$
- $f^{\prime}(c) = 0$
- $f^{\prime\prime}(c) \neq 0$

Ekkor $c$ lokális szélsőértékhelye az $f$ függvénynek:
1. Ha $f^{\prime\prime}(c) > 0$, akkor $f$-nek $c$-ben lokális minimuma van
2. Ha $f^{\prime\prime}(c) < 0$, akkor $f$-nek $c$-ben lokális maximuma van

## Források
- [Jegyzet - pdf](https://numanal.inf.elte.hu/~szili/Oktatas/An_II_F_2023_tavasz/02_AnIIF-Ea_2023_tavasz.pdf)
- [Bolzano-Weierstrass tétel](https://hu.wikipedia.org/wiki/Bolzano%E2%80%93Weierstrass-t%C3%A9tel)