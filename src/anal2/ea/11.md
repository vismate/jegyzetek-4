# Többváltozós függvények deriválása III

<!--toc:start-->
- [Többváltozós függvények deriválása III](#többváltozós-függvények-deriválása-iii)
  - [Az inverzfüggvény-tétel](#az-inverzfüggvény-tétel)
  - [Implicit függvények](#implicit-függvények)
    - [Egyváltozós implicitfüggvény-tétel](#egyváltozós-implicitfüggvény-tétel)
    - [Implicitfüggvény-tétel az általános esetben](#implicitfüggvény-tétel-az-általános-esetben)
  - [$\R^2 \to \R$ típusú függvények feltételes szélsőértékei](#r2-to-r-típusú-függvények-feltételes-szélsőértékei)
    - [Szükséges feltétel a feltételes lokális szélsőértékre](#szükséges-feltétel-a-feltételes-lokális-szélsőértékre)
    - [Feltételes lokális szélsőértékre vonatkozó másodrendű elégséges feltétel](#feltételes-lokális-szélsőértékre-vonatkozó-másodrendű-elégséges-feltétel)
  - [Források](#források)
<!--toc:end-->

## Az inverzfüggvény-tétel
Legyen $\Omega \subset \R^n$ nyílt halmaz és $f : \Omega \to \R^n$. Tegyük fel, hogy
1. $f$ folytonosan deriválható $\Omega$-n
2. az $a \in \Omega$ pontban $\det f^{\prime}(a) \neq 0$

Ekkor
1. $f$ lokálisan invertálható az $a$ pontban, azaz vannak olyan $a \in U$ és
$f(a) \in V$ nyílt halmazok, hogy az $f\vert_u : U \to V$ függvény bijekció (következésképpen invertálható)
2. az $f^{-1}$ inverz függvény folyamatosan deriválható $V$-n és
$$(f^{-1})^{\prime}(y) = \left[f^{\prime}(f^{-1}(y))\right]^{-1} \ (y \in V)$$

## Implicit függvények
### Egyváltozós implicitfüggvény-tétel
Legyen $\Omega \subset \R^n$ nyílt halmaz és $f : \Omega \to R$. Tegyül fel, hogy
1. $f$ folyamatosan deriválható $\Omega$-n
2. az $(a,b) \in \Omega$ pontban $f(a,b) = 0$ és $\partial_2f(a,b) \neq 0$

Ekkor
1. van olyan $U \coloneqq K(a)$ környezet és $b \in V$ nyílt halmaz $\R$-ben, hogy minden $x \in U$ ponthoz létezik egyetlen $\varphi(x) \in V$, amelyre $f(x, \varhi(x)) = 0$ teljesül
2. az így definiált $\varphi : U \to V$ függvény folytonosan deriválható $U$-n és

$$\varphi^{\prime}(x) = - \frac{\partial_1f(x, \varphi(x))}{\partial_2f(x, \varphi(x))} \ (x \in U)$$

### Implicitfüggvény-tétel az általános esetben
Legyenek $\Omega_1 \subset \R^{n_1}$ és $\Omega_2 \subset \R^{n_2}$ nyílt halmazok $(n_1, n_2 \in \N^+)$, illetve $f : \Omega_1 \times \Omega_2 \to \R^{n_2}$. Tegyük fel, hogy
1. $f$ folytonosan deriválható az $\Omega_1 \times \Omega_2$ halmazon
2. az $(a,b) \in \Omega_1 \times \Omega_2$ pontban $f(a,b) = 0$ és $\det \partial_2f(a,b) \neq 0$

Ekkor
1. létezik $a$-nak olyan $U \coloneqq K(a) \subset \Omega_1$ környezet és $b \in V \subset \Omega_2$ nyílt halmaz, hogy minden $x \in U$ ponthoz létezik egyetlen $\varphi(x) \in V$, amelyre $f(x, \varphi(x)) = 0 \in \R^{n_2}$
2. az így definiált $\varphi : U \to V$ függvény folytonosan deriválhatü $U$-n és
$$\varphi^{\prime}(x) = - \left[\partial_2f(x, \varphi(x)) \right]^{-1} \cdot \partial_1f(x, \varphi(x)) \ (x \in U)$$

## $\R^2 \to \R$ típusú függvények feltételes szélsőértékei
Legyen $U \in \R^2$ nyílt halmaz. Tegyük fel, hogy $f,g : U \to R$ adott függvények és
$$a \in H_g \coloneqq \left\{(x,y) \in U \vert g(x,y) = 0\right\} \neq \emptyset$$

Azt mondjuk, hogy az $f$ függvénynek a $g = 0$ feltétel mellett az $a$ pontban
- **feltételes abszolút maximuma van**, ha
$$\forall x \in H_g : f(x) \leq f(a)$$
- **feltételes lokális maximuma van**, ha
$$\exists K(a) \in U, \ \forall x \in K(a) \cap H_g : f(x) \leq f(a)$$

### Szükséges feltétel a feltételes lokális szélsőértékre
Tegyük fel, hogy
1. $U \in \R^2$ nyílt halmaz és az $f,g: I \to \R$ függvényeknek léteznek a parciális deriváltjaik, és ezek folytonosak az $U$ halmazon $(f,g \in \C^1(U))$
2. az $(x_0, y_0) \in U$ pontban az $f$ függvénynek a $g = 0$ feltételre vonatkozóan feltételes lokális szélsőértéke van.
3. $g^{\prime}(x_0, y_0) = (\partial_1g(x_0, y_0) \ \partial_2g(x_0, y_0)) \neq (0 \ 0)$
Ekkor can olyan $\lambda \in \R$ valós szám _(Lagrange-szorzó)_, hogy az
$$\mathcal{L}(x,y) \coloneqq f(x,y) + \lambda g(x,y) \ ((x,y) \in U)$$
**Lagrange-függvénynek** $(x_0, y_0)$ stacionárius pontja, azaz
$$\mathcal{L}^{\prime}(x_0, y_0) = (\partial_x \mathcal{L}(x_0, y_0) \ \partial_y \mathcal{L}(x_0, y_0)) = (0 \ 0)$$

### Feltételes lokális szélsőértékre vonatkozó másodrendű elégséges feltétel
Tegyük fel, hogy
1. $U \subset \R^2$ nyílt halmaz és az $f,g : U \to \R$ függvényeknek léteznek másodrendű parciális deriváltjaik és ezek folytonosak az $U$ halmazon.
2. az $(x_0, y_0) \in U$ pontban a $\lambda_0 \in \R$ számmal teljesül a szükséges feltétel.

Tekintsül ezzel a $\lamba_0$ számmal az
$$\mathcal{L}(x,y) \coloneqq f(x,y) + \lambda_0 g(x, y) \ ((x,y) \in U)$$
Lagrange-függvényt. Legyen

$$D(x_0, y_0; \lambda_0) \coloneqq \det \begin{pmatrix}0 & \partial_1 g(x_0, y_0) & \partial_2 g(x_0, y_0) \\ \partial_1 g(x_0, y_0) & \partial_{11} \mathcal{L}(x_0, y_0) & \partial_{12} \mathcal{L}(x_0, y_0) \\ \partial_2 g(x_0, y_0) & \partial_{21}\mathcal{L}(x_0, y_0) & \partial_{22}\mathcal{L}(x_0, y_0) \end{pmatrix}$$

Ekkor
- $D(x_0, y_0; \lambda_0) > 0 \implies (x_0, y_0)$ feltételes lokális **maximumhely**
- $D(x_0, y_0; \lambda_0) < 0 \implies (x_0, y_0)$ feltételes lokális **minimumhely**  

## Források
- [Jegyzet](https://numanal.inf.elte.hu/~szili/Oktatas/An_II_F_2023_tavasz/11_AnIIF-Ea_2023_tavasz.pdf)