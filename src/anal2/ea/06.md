# Integrálszámítás I

<!--toc:start-->
- [Integrálszámítás I](#integrálszámítás-i)
  - [A határozatlan integrál fogalma](#a-határozatlan-integrál-fogalma)
    - [Tétel](#tétel)
  - [Határozatlan integrálra vonatkozó szabályok](#határozatlan-integrálra-vonatkozó-szabályok)
    - [A határozatlan integrál linearitása](#a-határozatlan-integrál-linearitása)
    - [Az első helyettesítési szabály](#az-első-helyettesítési-szabály)
    - [Parciális integrálás](#parciális-integrálás)
    - [A második helyettesítési szabály](#a-második-helyettesítési-szabály)
  - [Határozott integrál](#határozott-integrál)
  - [A határozott integrál tulajdonságai](#a-határozott-integrál-tulajdonságai)
    - [Intervallum szerinti additivitás](#intervallum-szerinti-additivitás)
  - [Források](#források)
<!--toc:end-->

## A határozatlan integrál fogalma
Legyen adott $I \subset \R$ nyílt intervallumon értelmezett $f: I \to \R$ függvény.\
Azt mondjuk, hogy a $F : I \to \R$ függvény $f$ **primitív függvénye**, ha $F \in D(I)$ és
$F^{\prime}(x) = f(x) \ (x \in I)$

### Tétel
Legyen $I \subset \R$ nyílt intervallum és $f : I \to \R$ adott függvény.
1. Ha $F : I \to \R$ az $f$ függvénynek egy primitív függvénye, akkor minden $c \in \R$ esetén
a $F + c$ függvény is primitív függvénye $f$-nek
2. Ha $F_1, F_2 : I \to \R$ primitív függvényei az $f$ függvénynek, akkor
$$\exists c \in \R: F_1(x) = F_2(x) + c \ (x \in I)$$ azaz a primitív függvények 
csak konstansban különböznek egymástól.

Ennél a tételnél fontos, hogy $f$ **intervallumon** legyen értelmezve!

Az $I \subset \R$ nyílt intervallumon értelmezett $f$ függvény primitív függvényeinek
a halmazát $f$ **határozatlan integráljának** nevezzük, és így jelöljük:
$$\int f \coloneqq \int f(x)dx \coloneqq \{F: I \to \R \vert F \in D és F^{\prime} = f\}$$
Ilyenkor $f$-re az **integrandus**, illetve az **integráló függvény** elnevezéseket használjuk.

## Határozatlan integrálra vonatkozó szabályok

### A határozatlan integrál linearitása
Legyen $I \subset \R$ nyílt intervallum.\
Ha az $f,g : I \to \R$ függvényeknek létezik primitív függvénye, akkor tetszőleges
$\alpha,\beta \in \R$ mellett $(\alpha f + \beta g)$-nek is létezik primitív függvénye és
$$\int(\alpha f(x) + \beta g(x))dx = \alpha \int f(x)dx + \beta \int g(x)dx \ (x \in I)$$

### Az első helyettesítési szabály
Legyenek $I, J \subset \R$ nyílt intervallumok és $g: I \to \R, \ f: J \to \R$ függvények.\
Tegyük fel, hogy $g \in D(I), \ \mathcal{R}_g \subset J$ és az $f$ függvénynek van
primitív függvénye. Ekkor az $(f \circ g) \cdot g^{\prime}$ függvénynek is van 
primitív függvénye és
$$\int f(g(x)) \cdot g^{\prime}(x)dx = F(g(x)) + c \ (x \in I)$$

### Parciális integrálás
Legyen $I \subset \R$ nyílt intervallum. Tegyük fel, hogy $f,g \in D(I)$ és az $f^{\prime}g$ függvénynek létezik
primitív függvénye $I$-n. Ekkor az $fg^{\prime}$ függvénynek is van primitív függvénye ls
$$\int f(x)g^{\prime}(x)dx = f(x)g(x) - \int f^{\prime}(x)g(x)dx \ (x \in I)$$

### A második helyettesítési szabály
Legyenek $I,J \subset \R$ nyílt intervallumok.\
Tegyük fel, hogy $f : I \to \R, \ g: J \to I, \ \mathcal{R}_g = I,\ g \in D(J), \ g^{\prime} > 0 J$-n\
és az $(f \circ g) \cdot g^{\prime} : J \to \R$ függvénynek van primitív függvénye.\
Ekkor az $f$ függvénynek is van primitív függvénye és
$$\int f(x)dx =_{x = g(t)} \int f(g(t)) \cdot g^{\prime}(t)dt \vert_{t=g^{-1}(x)} \ (x \in I)$$

## Határozott integrál
Tegyük fel, hogy $-\infty < a < b < + \infty$ és $f: [a,b] \to \R$ egy korlátos
függvény. Azt mondjuk, hogy $f$ **Riemann-integrálható** az $[a,b]$ intervallumon, ha $I_*(f) = I^*(f)$ Ekkor az
$$\int_a^b f \coloneqq \int _a^b f(x)dx \coloneqq I_*(f) = I^*(f)$$
számot az $f$ függvény $[a,b]$ intervallumon vett **Rienmann-integrálnak** nevezzük.
Az $[a,b]$ intervallumon Riemann-integrálható függvények halmazát az $R[a,b]$ szimbólummal fogjuk jelölni.

Ha a korlátos $f: [a,b] \to \R$ függvény Riemann-integrálható az $[a,b]$ intervallumon
és $f(x) \geq 0 \ (x \in [a,b])$, akkor az $f$ **grafikonja alatti**
$$A \coloneqq \left\{(x,a) \in \R^2 \vert a \leq x \leq b, \ 0 \leq x \leq f(x)\right\}$$
**síkidomnak van területe**, és a területét így értelmezzük:
$$T(A) \coloneqq \int_a^b f(x)dx$$

## A határozott integrál tulajdonságai
- Legyen $f,g \in K[a,b]$ és tegyük fel, hogy az $A \coloneqq \left\{x \in [a,b] \vert f(x) \neq g(x)\right\}$ halmaz véges. Ekkor
  1. $f \in R[a,b] \iff g \in R[a,b]$
  2. ha $f \in R[a,b]$, akkor $\int_a^b f = \int_a^b g$

- Legyen $a,b \in \R, \ a < b$. Tegyük fel, hogy az $f: [a,b] \to \R$ függvény folytonos.\
Ekkor $f \in R[a,b]$, azaz **minden folytonos függvény integrálható** ($C[a,b] \subset R[a,b]$)

- Legyen $a,b \in \R, \ a < b$. Ha az $f: [a,b] \to \R$ függvény szakaszonként folytonos, akkor
$f \in R[a,b]$ és
$$\int_a^b f = \sum_{k=0}^{m-1}{\int_{x_k}^{x_{k+1}}f}$$

- Tegyük fel, hogy $f,g \in R[a,b]$. Ekkor
  1. minden $\alpha, \beta \in \R$ esetén
  $$  
  \alpha f \beta g \in R[a,b]\\
  és\\
  \int_a^b(\alpha f + \beta g) = \alpha \int_a^b f + \beta \int_a^b g
  $$

  2. $f \cdot g \in R[a,b]$
  3. ha valamilyen $m > 0$ állandóra fennáll az
  $$\vert g(x) \vert \geq m > 0 \ (x \in [a,b])$$
  egyenlőtlenség, akkor $\frac{f}{g}$ függvény is integrálható az $[a,b]$ intervallumon.

- Tegyük fel, hogy $f \in R[a,b]$. Ekkor
  1. ha $g \in R[a,b]$ és $f(x) \leq g(x) \ (x \in [a,b])$, akkor $\int_a^b f \leq \int_a^b g$
  2. $\vert f \vert \in R[a,b]$, és $\left\vert \int_a^b f \right\vert \leq \int_a^b \vert f \vert$

### Intervallum szerinti additivitás
Legyen $a < b < c$ valós számok és $f : [a,c] \to \R$ korlátos függvény.
Ekkor $f \in R[a,c]$ akkor és csak akkor, ha $f \in R[a,b], \ f \in R[b,c]$
Ekkor $$\int_a^c f = \int_a^b f + \int_b^c f$$

## Források
- [Jegyzet](https://numanal.inf.elte.hu/~szili/Oktatas/An_II_F_2023_tavasz/06_AnIIF-Ea_2023_tavasz.pdf)
