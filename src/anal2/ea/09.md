# 9. Többváltozós függvények deriválása I

<!--toc:start-->
- [9. Többváltozós függvények deriválása I](#9-többváltozós-függvények-deriválása-i)
  - [Parciális deriváltak $\R^n \to \R$ typusú függvényekre](#parciális-deriváltak-rn-to-r-typusú-függvényekre)
  - [Iránymenti deriváltak $\R^n \to \R$ típusú függvényekre](#iránymenti-deriváltak-rn-to-r-típusú-függvényekre)
    - [Tétel](#tétel)
  - [A totális derivált $\R^n \R^m$ típusú függvényekre](#a-totális-derivált-rn-rm-típusú-függvényekre)
    - [Tétel I](#tétel-i)
    - [Tétel II](#tétel-ii)
    - [Tétel III](#tétel-iii)
  - [A deriváltmátrix előállítása](#a-deriváltmátrix-előállítása)
  - [Elégséges feltétel a totális deriválhatóságra](#elégséges-feltétel-a-totális-deriválhatóságra)
    - [A totálisan derivált és az iránymenti derivált kapcsolata](#a-totálisan-derivált-és-az-iránymenti-derivált-kapcsolata)
  - [Felület érintősíkja](#felület-érintősíkja)
  - [Deriválási szabályok](#deriválási-szabályok)
    - [Algebrai műveletekre vonatkozó deriválási szabályok](#algebrai-műveletekre-vonatkozó-deriválási-szabályok)
    - [Az összetett függvény deriválhatósága, láncszabály](#az-összetett-függvény-deriválhatósága-láncszabály)
  - [Források](#források)
<!--toc:end-->

## Parciális deriváltak $\R^n \to \R$ typusú függvényekre
Tegyük fel, hogy $f \in \R^n \to \R \(n \in \N^+), \ a \in \ int\mathcal{D}_f$ és $e_1, \dots, e_n$ a kanonikus bázis $\R^n$-ben. Az $f$ függvénynek az $a$-ban létezik az $i$-dik $(i = 1,2,\dots,n)$ változó szerinti **parciális deriváltja**, ha az
$$F_i : K(0) \ni t \to f(a + te_i)$$
valós-valós függvény deriválható a $0$ pontban. A $F^{\prime}_i(0)$ valós számot az **$f$ függvény $a$ pontbeli, $i$-edik változó szerinti parciális deriváltjának** nevezzük, és az alábbi szimbólumok valamelyikével jelöljük:
$$\partial_if(a), \ \partial_{x_i}f(a), \ \frac{\partial f}{\partial_{x_i}}(a), \ f^{\prime}_{x_i}(a), \ D_if(a)$$

## Iránymenti deriváltak $\R^n \to \R$ típusú függvényekre
Legyen $n \in \N^+, \ f \in \R^n \to \R$ és $a \in int\mathcal{D}_f$. Tegyük fel, hogy $v \in \R^n$ egy egységvektor: $\vert\vert v \vert\vert = 1$. A $f$ függvénynek az $a$ pontban létezik a $v$ irányú **iránymenti deriváltja**, ha a
$$F_v : K(0) \ni t \to f(a+tv)$$
valós-valós függvény deriválható a $0$ pontban. A $F^{\prime}_v(0)$ valós számot az **$f$ függvény $a$ pontbeli $v$ irányú iránymenti deriváltjának**
nevezzük, és a $\partial_vf(a)$ vagy a $f^{\prime}_v(a)$ szimbólumokkal jelöljük.

### Tétel
Tegyük fel, hogy $f \in \R^n \to \R \ (n \in \N^+), \ a \in int\mathcal{D}_f$, illetve az $f$ függvénynek léteznek a parciális deriváltjai egy $K(a) \subset \mathcal{D}_f$ környezetben, és ezek folytonosak az $a$ pontban. Ekkor az $f$ függvénynek az $a$ pontból induló tetszőleges $v = (v_1, v_2, \dots,v_n) \in \R^n$ egységvektor irányban létezik az iránymenti deriváltja, és
$$\partial_vf(a) = \langle f^{\prime}(a), v \rangle = \sum_{k=1}^n{\partial_kf(a) \cdot v_k}$$
ahol $f^{\prime}(a) \coloneqq (\partial_1f(a), \partial_2f(a),\dots,\partial_nf(a))$ az úgynevezett **gradiensvektor** és $v = (v_1, v_2, \dots, v_n)$ **egységvektor**, azaz 
$$\vert\vert v \vert\vert = \sqrt{v_1^2 + v_2^2 + \dots + v_n^2} = 1$$

## A totális derivált $\R^n \R^m$ típusú függvényekre
Az $f \in \R^n \to \R^m \ (n,m \in \N^+)$ függvény **totálisan deriválható** az $a \in int\mathcal{D}_f$ pontban, ha
$$\exists A \in \R^{m \times n}: \lim_{h \to 0}{\frac{\vert\vert f(a+h) - f(a) - A \cdot h \vert\vert}{\vert\vert h \vert\vert}} = 0$$
Ekkor $f^{\prime}(a) \coloneqq A$ az $f$ függvény **deriváltmátrixa** az $a$ pontban.

### Tétel I
Tegyük fel, hogy $f \in \R^n \to \R^m$ és $f \in D\{a\}$. Ekkor az $f^{\prime}(a) \in \R^{m \times n}$ deriváltmátrix egyértelműen meghatározott.

### Tétel II
Tegyük fel, hogy $f \in \R^n \to \R^m$ és $a \in int\mathcal{D}_f$. Ekkor
$$f \in D\{a\} \implies f \in C\{a\}$$

### Tétel III
Legyenek az $f \in \R^n \to \R^m \ (n,m \in \N^+)$ függvények koordinátafüggvényei $f_j : \R^n \supset \mathcal{D}_f \to \R$, ahol
$j = 1,2,\dots,m$, illetve $a \in int\mathcal{D}_f$. Ekkor
$$f \in D\{a\} \iff f_j \in D\{a\}$$
Továbbá $f^{\prime}_j(a) = e_j^T \cdot f^{\prime}(a)$, azaz $f^{\prime}_j$ az $f^{\prime}(a)$ mátrix $j$-edik sora.

## A deriváltmátrix előállítása
Legyen $f = (f_1,\dots,f_m) \in \R^n \to \R^m \ (n,m \in \N^+)$, ahol $f_j \in \R^n \to \R \ (j = 1,\dots,m)$ az $f$ függvény $j$-edik koordinátafüggvénye. Ha $f \in D\{a\}$, akkor
$$\exists \partial_if_j(a) \ (\forall i = 1,\dots,n; \ \forall j = 1,\dots,m)$$
$$
f^{\prime}(a) = \begin{pmatrix}
\partial_1f_1(a) & \partial_2f_1(a) & \dots & \partial_nf_1(a) \\
\partial_1f_2(a) & \partial_2f_2(a) & \dots & \partial_nf_2(a) \\
\vdots & \vdots & \vdots & \vdots \\
\partial_1f_m(a) & \partial_2f_m(a) & \dots & \partial_nf_m(a) \\
\end{pmatrix} \in \R^{m \times n}
$$
a **Jacobi-mátrix**

## Elégséges feltétel a totális deriválhatóságra
Legyen $f \in \R^n \to \R \ (n \in \N^+)$ és $a \in int\mathcal{D}_f$. Tegyük fel, hogy az $a$ pontnak létezik olyan $K(a) \subset \mathcal{D}_f$ környezete, amelyre minden $i = 1,\dots,n$ index esetén a következők teljesülnek:
1. $\exists \partial_if(x)$ minden $x \in K(a)$ pontban
2. a $\partial_if : K(a) \to \R$ parciális deriváltfüggvény folytonos az $a$ pontban.

Ekkor az $f$ függvény totálisan deriválható az $a$ pontban.

### A totálisan derivált és az iránymenti derivált kapcsolata
Tegyük fel, hogy $f \in \R^n \to \R \ (n \in \N^+)$ és $f \in D\{a\}$. Ekkor $f$ minden $v \in \R^n$ irányban vett iránymenti deriváltja létezik az $a \in int\mathcal{D}_f$ pontban, és
$$\partial_vf(a) = \langle f^{\prime}(a), v \rangle = \sum_{k=1}^n{\partial_kf(a)\cdot v_k}$$
$f^{\prime}(a) \coloneqq (\partial_1f(a), \partial_2f(a), \dots,\partial_nf(a))$ az úgynevezett **gradiensvektor** és $v = (v_1,v_2,\dots,v_n)$ **egységvektor**,azaz
$$\vert\vert v \vert\vert = \sqrt{v_1^2 + v_2^2 + \dots + v_n^2} = 1$$

## Felület érintősíkja
Az $f \in \R^2 \to \R$ függvény grafikonjának az $(x_0, y_0, f(x_0, y_0))$ pontban **van érintősíkja**, ha $f \in D\{(x_0, y_0)\}$. **Az érintősík egyenlete:**
$$z - f(x_0, y_0) = \partial_xf(x_0,y_0) \cdot (x-x_0) + \partial_yf(x_0, y_0) \cdot (y - y_0)$$
amelynek egyik **normálvektora:** $\bar n(\partial_xf(x_0,y_0), \partial_yf(x_0, y_0) - 1)$

## Deriválási szabályok
### Algebrai műveletekre vonatkozó deriválási szabályok
- Ha $f,g \in \R^n \to \R^m \ (n,m \in \N^+)$ és $f,g \in \D\{a\}$, akkor $\forall \alpha, \beta \in \R$ esetén 
$$(\alpha f + \beta g) \in D\{a\} \ \mathrm{és} \ (\alpha f + \beta g)^{\prime}(a) = \alpha f^{\prime}(a) + \beta g^{\prime}(a)$$
- Ha $m = 1$, akkor az $f \cdot g$ és az $f/g$ függvényekre az egyváltozós esethez hasonló deriválási szabályok teljesülnek.

### Az összetett függvény deriválhatósága, láncszabály
Legyen $n,m,s \in \N^+$. Ha $g \in \R^n  \to \R^m$ és $g \in D\{a\}$, továbbá $f \in \R^m \to \R^s$ és $f \in D\{g(a)\}$, akkor $f \circ g \in D\{a\}$ és
$$(f \circ g)^{\prime}(a) = f^{\prime}(g(a)) \cdot g^{\prime}(a)$$

## Források
- [Jegyzet](https://numanal.inf.elte.hu/~szili/Oktatas/An_II_F_2023_tavasz/09_AnIIF-Ea_2023_tavasz.pdf)
