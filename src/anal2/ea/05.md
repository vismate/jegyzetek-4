# Taylor polinomok és Taylor sorok

<!--toc:start-->
- [Taylor polinomok és Taylor sorok](#taylor-polinomok-és-taylor-sorok)
  - [Lineáris közelítés](#lineáris-közelítés)
  - [Taylor polinomok](#taylor-polinomok)
    - [Taylor formula](#taylor-formula)
  - [Taylor sorok](#taylor-sorok)
    - [Elégséges feltétel függvények Taylor sorral történő előállítására](#elégséges-feltétel-függvények-taylor-sorral-történő-előállítására)
  - [Források](#források)
<!--toc:end-->

## Lineáris közelítés
Gyakori jelenség, hogy valamely problémánál fellépő függvénnyel dolgozva egyszerűbb és
áttekinthetőbb eredményhez juthatunk, ha a függvény helyett egy másik, az eredetit "jól közelítő",
de egyszerűbb típusú függvényt tekintünk. Az egyik legegyszerűbb függvénytípus az
elsőfokú polinom (vagyis az $mx + b (x \in \R)$ függvény). **Megmutatjuk, hogy egy $f$ függvény
deriválhatósága az $a \in int \mathcal{D}_f$ pontban éppen azt jelenti, hogy a függvény bizonyos
értelemben "jól közelíthető" elsőfokú polinommal.**

Legyen $f \in \R \to \R$ és $a \in int \mathcal{D}_f$. Ekkkor
$$
f \in D\{a\} \\ \iff \\ \exists A \in \R \ \mathrm{és} \ \exists \epsilon : \mathcal{D}_f \to \R, \ \lim_a{\epsilon} = 0:\\
f(x) - f(a) = A(x-a) + e(x)(x-a) \ (x \in \mathcal{D}_f)
$$

## Taylor polinomok
Ha a lineáris közelítés nem elég pontos, akkor magasabb fokszámú polinomokkal is próbál-
kozhatunk. Jobbnak tűnik az $$f(x) = P_n(x) + \epsilon(x)(x-a)^n \ (x \in \mathcal{D}_f)$$ típusú közelítés,
ahol $\apsilon : \mathcal{D}_f \to \R, \ \lim_a{\epsilon} = 0$ és $P_n$ egy legfeljebb $n$-ed fokú polinom.

A továbbiakban feltételezzük, hogy $n \in \N$ és az $f$ függvény $n$-szer deriválható az $a$ pontban.
Ekkor értelmezhető az alábbi polinom.

Ha $n \in N, \ a \in \mathcal{D}_f$ és $f \in D^n\{a\}$, akkor a
$$
T_{n,a}f(x)\coloneqq f(a) + f^{\prime}(a)(x-a)+\frac{f^{\prime\prime}(a)}{2!}(x-a)^2 + \dots + \frac{f^{(n)}(a)}{n!}(x-a)^n = \\
\sum_{k=0}^n{\frac{f^{(k)}(a)}{k!}(x-a)^k \ (x \in \R)}
$$ polinomot az **$f$ függvény $a$ ponthoz tartozó $n$-edik Taylor-polinómjának** nevezzük.

A Taylor polinom úgy van kitalálva, hogy $i$-dik deriváltja megegyezik a függvénx $i$-fik deriváltjával az $a$ pontban.

### Taylor formula
A Taylor-polinommal történő közelítés becsléséhez szükségünk lesz a következő állításra.

Legyen $n \in \N$ és tegyük fel, hogy $f \in D^{n+1}(K(a))$ Ekkor
$$
\forall x \in K(a) \ \mathrm{ponthoz} \ \exists \xi \ a \ \mathrm{és} \ x \ \mathrm{között, hogy} \ \\
f(x) - T_{n,a}f(x) = \frac{f^{(n+1)}(\xi)}{(n+1)!}(x-a)^{n+1}
$$ a fenti képlet jobb oldalán álló függvényt **Lagrange-féle maradéktagnak** nevezzük.

## Taylor sorok
Egy adott függvényt vajon elő lehet-e állítani hatványsor összegfüggvényeként?
Ha igen, akkor a függvény ismeretében hogyan lehet az együtthatókat meghatározni?

Ha $a \in \mathcal{D}_f$ és $f \in D^{\infty}\{a\}$, akkor a
$$
T_a F(x) \coloneqq f(a) + f^{\prime}(a)(x-a)+ \frac{f^{\prime\prime}(a)}{2!}(x-a)^2 + \dots + \frac{f^{(k)}(a)}{k!}(x-a)^k + \dots = \\
\sum_{k=0}{\frac{f^{(k)}(a)}{k!}(x-a)^k}, \ (x \in \R)
$$ hatványsort az **$f$ függvény $a$ ponthoz tartozó Taylor sorának** nevezzük.

**Minden pozitív konvergenciasugárral rendelkező hatványsor összefüggvénye a Taylor sorával egyenlő a konvergenciahalmaz belsejében.**

### Elégséges feltétel függvények Taylor sorral történő előállítására
Legyen $f \in D^{\infty}(K(a))$, és tegyük fel, hogy $\exists M > 0$ valós szám, amire
$$\forall x \in K(a), \ \forall n \in \N : \vert f^{(n)}(x) \vert \leq M$$
teljesül. Ekkor $f$-nek az $a$ ponthoz tartozó Taylor sora a $K(a)$ halmazon előállítja az $f$ függvényt,
vagyis fennáll a következő egyenlőség:
$$f(x) = \sum_{k=0}^{+\infty}{\frac{f^{(k)}(a)}{k!}(x-a)^k}, \ (x \in K(a))$$

## Források
- [Jegyzet - pdf](https://numanal.inf.elte.hu/~szili/Oktatas/An_II_F_2023_tavasz/05_AnIIF-Ea_2023_tavasz.pdf)