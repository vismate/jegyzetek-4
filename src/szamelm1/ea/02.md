# Grammatikák csoportosítása

<!--toc:start-->
- [2. Előadás](#2-előadás)
  - [Grammatikák - ismétlés](#grammatikák-ismétlés)
  - [Grammatikák Chomsky féle osztályozása](#grammatikák-chomsky-féle-osztályozása)
    - [Grammatikák osztályba sorolása](#grammatikák-osztályba-sorolása)
  - [Grammatikák a gyakorlatban](#grammatikák-a-gyakorlatban)
  - [Chomsky-féle hierarchia](#chomsky-féle-hierarchia)
  - [Ekvivalens grammatikák és nyelvek](#ekvivalens-grammatikák-és-nyelvek)
  - [Terminánsok elimminációja a szabályok baloldalán](#terminánsok-elimminációja-a-szabályok-baloldalán)
  - [Zártsági tulajdonságok](#zártsági-tulajdonságok)
  - [Források](#források)
<!--toc:end-->

## Grammatikák - ismétlés
Egy $G = \langle N, \Sigma, P, S \rangle$ rendezett négyest **grammatikának** nevezünk, ha
- $N$ és $\Sigma$ diszjunkt véges ábácék. $N$ elemeit **nemterminális**, $\Sigma$ elemeit pedig **terminális** szimbólumnak nevezzük.
- $S \in N$ a grammatika **kezdőszimbóluma**
- $P$ rendezett $(x,y)$ párok véges halmaza, ahol $x,y \in (N \cup \Sigma)^*$ és $x$
legalább egy nemterminális szimbólumot tartalmaz

A $P$ halmaz elemeit szabályoknak _(vagy átírási szabályoknak
vagy produkcióknak)_ hívjuk.

A gyakorlatban az $(x, y)$ jelölés helyett szinte mindig az $x \rightarrow y$
jelölést használjuk.

Legyen  $G = \langle N, \Sigma, P, S \rangle$ egy generatív grammatika és legyen $u,v \in (N, \Sigma)^*$.
A $v$ szó közvetlenül vagy **egy lépésben levezethető** az $u$ szóból $G$-ben, 
jelölése: $i {\implies}_G \ v$, ha $u = u_1 x u_2$ és \
$v = u_1 y u_2$, ahol $u_1, u_2 \in (N \cup \Sigma)^*$ és $x \rightarrow y \in P$.

Legyen  $G = \langle N, \Sigma, P, S \rangle$ egy generatív grammatika és legyen $u,v \in (N, \Sigma)^*$.
A $v$ szó _(több lépésben)_ levezethető, ha $u = v$ vagy van olyan $n \geq 1$ és $w_0, \dots, w_n \in (N \cup \Sigma)^*$, hogy
$w_{i-1} {\implies}_G \ w_i (1 \leq i \leq n), w_0 = u$ és $w_n = v$\
**Jelölés:** $u {\implies}_G^* \ v$

## Grammatikák Chomsky féle osztályozása
Legyen  $G = \langle N, \Sigma, P, S \rangle$ egy grammatika. A $G$ grammatika $i$-típusú ($i = 0,1,2,3$), ha $P$
szabályhalmazára teljesülnek a következők:
- $i=0$ eset: nincs korlátozás
- $i=1$ eset:
	- $P$ minden szabálya $u_1 A u_2 \rightarrow u_1 v u_2$ alakú, ahol $u_1, u_2, v \in (N \cup \Sigma)^*, A \in N$ és $v \neq \epsilon$
	- Egyetlen kivételt megengedünk: $P$ tartalmazhatja az $S \rightarrow \epsilon$ szabályt, de csak
	abban az esetben, ha $S$ nem fordul elő $P$ egyetlen szabályának jobb oldalán sem. **Korlátozott $\epsilon$ szabály (KES)**
- $i=2$ eset: $P$ minden szabálya $A \rightarrow v$ alakú, ahol $A \in N$ és $v \in (N \cup \Sigma)^*$
- $i=3$ eset: $P$ minden szabálya vagy $A \rightarrow uB$ vagy $A \rightarrow u$ alakú,
ahol $A,B \in N$ és $u \in \Sigma^*$

Jelölje $\mathcal{G}_i$ az $i$-típusú gramatikák osztályát.

### Grammatikák osztályba sorolása
Legyen $G$ egy grammatika. A következő esetek lehetségesek:

$G \in \mathcal{G_3}, \mathcal{G_2}, \mathcal{G_1}, \mathcal{G_0}$\
Lokálisan minden szabály $3$-as és teljesül a KES.

$G \in \mathcal{G_3}, \mathcal{G_2}, \mathcal{G_0}$\
Lokálisan minden szabály $3$-as den nem teljesül a KES.

$G \in \mathcal{G_2}, \mathcal{G_1}, \mathcal{G_0}$\
Lokálisan minden szabály $2$-as, van $3$-as szabály és teljesül a KES.

$G \in \mathcal{G_2}, \mathcal{G_0}$\
Lokálisan minden szabály $2$-es, van nem $3$-as szabály de nem teljesül a KES.

$G \in \mathcal{G_1}, \mathcal{G_0}$\
Lokálisan minden szabály $1$-es, van nem $2$-es szanály és teljesül a KES.

$G \in \mathcal{G_0}$\
Van nem $1$-es szabálya vagy minden szabály $1$-es, van nem
$2$-es szabálya és nem teljesül a KES.

$\mathcal{L}_i \coloneqq \{L \vert \exists G \in \mathcal{G}_i \ \mathrm{hogy} \ L = L(G) \}$
jelöli az $i$-típusú nyelvek nyelvosztályát, elemeit $i$-típusú nyelveknek nevezzük.

- A 0-típusú grammatikákat mondatszerkezetű
(phrase-structure) grammatikáknak is nevezzük, ami
nyelvészeti eredetükre utal.
- A 1-típusú grammatikák a környezetfüggő (context-sensitive)
grammatikák, mert szabályai olyanok, hogy, egy A
nemterminális valamely előfordulása egy $v$ szóval csak $u1$ és
$u2$ kontextus jelenlétében helyettesíthető.
- 2-típusú grammatikákat környezetfüggetlen (context-free)
grammatikáknak mondjuk, mert szabályai olyanok, hogy az $A$
nemterminális $v$-vel való helyettesítése bármely kontextusban
megengedett.
- A 3-típusú grammatikákat reguláris (regular) vagy véges
állapotú (finite state) grammatikáknak hívjuk, a véges állapotú
automatákkal való kapcsolatuk miatt.
- 0,1,2,3-típusú nyelvek osztályait rendre rekurzíven
felsorolható, környezetfüggő, környezetfüggetlen, valamint
reguláris nyelvosztálynak is mondjuk.

## Grammatikák a gyakorlatban
- BNF _(Backus-Naur Form)_.

A BNF egy széles körben használt metanyelv melynek
segítségével szabályok alkothatók meg (például egy programozási
nyelv szintaktikai szabályai).

**Építőkövei:**
- $\langle \mathrm{név} \rangle$, fogalmak _(nemdeterminánsok)_
- $::=$ a szabályok bal- és jobboldalának elválasztása
- a sztringek alkotóelemei _(terminálisok)_

Egy szabály bal- és jobboldalból áll, köztük ::=, baloldalon
pontosan 1 fogalom, jobboldalon terminálisok és fogalmak véges
sorozata állhat.

A BNF megfelel a környezetfüggetlen grammatikának.

## Chomsky-féle hierarchia
A grammatikák alakja alapján $\mathcal{G}_3 \subseteq \mathcal{G}_2 \subseteq \mathcal{G}_0$ és $\mathcal{G}_1 \subseteq \mathcal{G}_0$

Később azt is meg fogjuk mutatni, hogy a következö tétel fennáll:
$$\mathcal{L}_3 \subset \mathcal{L}_2 \subset \mathcal{L}_1 \subset \mathcal{L}_0$$

## Ekvivalens grammatikák és nyelvek
Amíg minden grammatika egyetlen nyelvet generál, ez fordítva
nem igaz. Ugyanazt a nyelvet több különböz  ̋o grammatika is
generálhatja.

A $G_1$ és $G_2$ grammatikák ekvivalensek egymással, ha ugyanazt a nyelvet generálják, azaz $L(G_1) = L(G_2)$ teljesül.


Az $L_1$ és $L_2$ nyelveket egymással gyengén ekvivalensnek
nevezzük, ha legfeljebb az $\epsilon$ tartalmazásában térnek el egymástól,
azaz ha $(L_1 − L_2) \cup (L_2 − L_1) \subseteq \{\epsilon\}$.

A $G_1$ és $G_2$ grammatikákat gyengén ekvivalensnek nevezzük, ha
egymással gyengén ekvivalens nyelveket generálnak.

## Terminánsok elimminációja a szabályok baloldalán
Minden $G = \langle N, \Sigma, P, S \rangle$ grammatikához van vele ekvivalens és
azonos típusú $G^{\prime} = \langle N^{\prime}, \Sigma, P^{\prime}, S \rangle$
grammatika, melyre $x \in (N^{\prime})^+$ minden $x \rightarrow y \in P^{\prime}$-re

## Zártsági tulajdonságok
Az **unió**, konkatenáció és iteratív lezárás műveleteket reguláris
műveleteknek nevezzük.

Egy $\mathcal{L}$ nyelvcsalád **zárt** a $\varphi : (L_1, \dots, L_n) \rightarrow \varphi(L_1, \dots, L_n)$
$n$-változós nyelvműveletekre nézve, ha minden $L_1, \dots L_n \in \mathcal{L}$ esetén $\varphi(L_1, \dots L_n) \in \mathcal{L}$

$\mathcal{L}_i$ zárt a reguláris műveletekre nézve ($i=0,1,2,3$)

## Források
- [Diasor](https://canvas.elte.hu/courses/35225/files/folder/02?preview=2145278)
- [Felvétel](https://ikelte.sharepoint.com/sites/SZA1eladsokNE/Megosztott%20dokumentumok/Nappali/Recordings/%C3%89rtekezlet%20a(z)%20%E2%80%9ENappali%E2%80%9D%20csatorn%C3%A1n-20230307_101523-%C3%89rtekezletr%C5%91l%20k%C3%A9sz%C3%BClt%20felv%C3%A9tel.mp4?web=1)
 