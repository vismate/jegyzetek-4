# Maradéknyelv, myhill-nerode tétel, minimális-, redukált-, faktor automata,

<!--toc:start-->
- [Maradéknyelv, myhill-nerode tétel, minimális-, redukált-, faktor automata,](#maradéknyelv-myhill-nerode-tétel-minimális-redukált-faktor-automata)
  - [Maradéknyelv](#maradéknyelv)
    - [Nyelv adott szóra vonatkozó maradéknyelve](#nyelv-adott-szóra-vonatkozó-maradéknyelve)
    - [Automata adott állapotra vonatkozó maradéknyelve](#automata-adott-állapotra-vonatkozó-maradéknyelve)
  - [Myhill Nerode tétel](#myhill-nerode-tétel)
    - [Példa](#példa)
  - [Minimális automata](#minimális-automata)
    - [Minimális automata készítése](#minimális-automata-készítése)
  - [Redukált automata](#redukált-automata)
  - [Faktorautomata](#faktorautomata)
  - [Összegzés](#összegzés)
  - [Források](#források)
<!--toc:end-->

## Maradéknyelv
### Nyelv adott szóra vonatkozó maradéknyelve
Az $A$ és $A^{\prime}$ automaták **ekvivalensek**, ha $L(A) = L(A^{\prime})$.

Adott $L \subset \Sigma^*$ **nyelv** $p \in \Sigma^*$-ra **szóra vonatkozó maradéknyelve** $L_p$, ahol $L_p \coloneqq \{v \in \Sigma^* \vert pv \in L\}$

$L_p$ tehát azokat a szavakat tartalmazza, amelyekkel $p$-t jobbról kiegészítve $L$-beli szót kapunk.

### Automata adott állapotra vonatkozó maradéknyelve
Legyen $A = \langle Q, \Sigma, \delta, q_0, F \rangle$ véges determinisztikus automata.

Az $L(A, q) \coloneqq \{v \in \Sigma^* \vert\ qv \implies p, p \in F}$ nyelvet az $A$ **automata** $q \in Q$ **állapotra vonatkozó maradék nyelvének** nevezzük.

Alternatív definíció: $L(A,q) \coloneqq \{v \in \Sigma^* \vert \delta(q,v) \in F\}$

Az $L(A,q)$ tehát azokat a szavakat tartalmazza, amelyek hatására az automata $q$-ból indítva végállapotba kerül.

Azaz, $L(A, q)$ lenne az elfogadott nyelv, ha a kezd˝oállapotot q-ra
változtatnánk.

Tulajdonságai:
- $L(A, q )_w = L(A, \delta(q,w)) \ (w \in \Sigma^*)$
- $L(A, q_0) = L(A)$
- $\epsilon \in L(A,q) \iff q \in F$

## Myhill Nerode tétel

$$ L \in \mathcal{L}_3 \iff \vert \{L_p\}_{p \in \Sigma^*} \vert < \infty$$ ahol $\Sigma$ az $L$ nyelv ábécéje.

### Példa
$L = \{a^nb^n \vert n \in \N\}$.

Ekkor $L_{a^k} = \{a^{n-k}b^n \vert n \geq k\} \ (k \in \N)$

$b^i \in L_{a^k} \iff i = k$.

Tehát ez a végtelen sok maradéknyelv páronként különböző, így $L \not \in \mathcal{L}_3$

**ZH-n jól használható determinisztikus automata kreálására!**

## Minimális automata
Mivel $A^{MN}_L$ állapothalmaza $\{L_u\}_{u \in \Sigma^*}$, ezért az alábbi következményt kapjuk:

Az $A^{MN}_L$ automata állapotszáma kisebb vagy egyenlő, mint a tetszőleges, az $L$ nyelvhez adott véges,
determinisztikus automata állapotszáma.

Az $A$ véges determinisztikus automata minimális állapotszámú, ha nincs olyan $A$-val ekvivalens $A^{\prime}$ véges
determinisztikus automata, aminek kevesebb állapota van mint $A$-nak. Egy $L$ nyelv minimális automatája alatt egy $L$-et
felismerő minimális véges determinisztikus automatát értünk.

### Minimális automata készítése
Cél: Adott automatához minél kevesebb állapotú, vele ekvivalens,
azaz az eredeti automata által felismert nyelvet elfogadó automatát
megadni. Két lépésben fogjuk ezt elérni:

1. **Összefüggővé alakítás:**

Nyilván átmeneteikkel együtt elhagyhatók azok az állapotok,
melyekbe nem tud eljutni az automata. Az átmenetdiagramon ez
annak felel meg, hogy nincs a kezd˝oállapotból irányított út a
csúcsba.

2. **Ekvivalens állapotok összevonása:**

Ha két állapotból pontosan ugyanazon szavak hatására kerül az
automata végállapotba, akkor az elfogadás szempontjából
mindegy, hogy a m˝uködés során a két állapotba kezül melyikbe
került az automata. Ezek az állapotok nyilván összevonhatók.

## Redukált automata
Legyenek $q, q^{\prime} \in Q$ állapotok. $q$-t és $q^{\prime}$-t nevezzük **megkülönbözhetetlennek**, 
ha $L(A,q) = L(A, q^{\prime})$

Egy véges determinisztikus automata **redukált**, ha nincsenek megkülönböztethetetlen állapotai.

## Faktorautomata
Legyenek $A = \langle Q, \Sigma, q_0, F \rangle$ és $A^{\prime} = \langle Q^{\prime}, \Sigma, \delta^{\prime}, q^{\prime}_0, F^{\prime} \rangle$
véges, determinisztikus automaták. A két automata **izomorf**, ha van olyan $\varphi : Q \to Q^{\prime}$ bijekció, melyre
- $\varphi(q_0) = q^{\prime}_0$
- $\varphi(F) \coloneqq \cup_{q \in F}\{\varphi(q)\} = F^{\prime}$
- $\forall q \in Q, t \in \Sigma$ esetén $\varphi(\delta(q,t)) = \delta^{\varphi(q),t}$

**Tétel:**

Az $A$ determinisztikus véges automata $A/$~ faktorautomatája
1. ekvivalens $A$-val
2. redukált
3. ha $A$ összefüggő, akkor izomorfia erejéig az egyetlen összefüggő, redukált $A$-val ekvivalens
automata.

## Összegzés
Tehát egy A véges determinisztikus automatához minimális
automatát készíthetünk úgy, hogy
  1. az elérhetetlen állapotait elhagyjuk ezzel előállítva egy $A$-val
ekvivalens összefüggő automatát,
  2. majd a már összefüggő automata $i∼$ relációnak
meghatározása segítségével a fenti módon algoritmikusan
előállítunk egy redukált automatát.
  - Az így kapott automata, összefüggő, redukált és ekvivalens
$A$-val, ezért korábbi tételünk alapján izomorf az $A/∼$-vel,
  - mivel az $A^{MN}_L$ automata, ahol $L = L(A)$ szintén összefüggő,
redukált (minden minimális automata redukált kell legyen) és
$A$-val ekvivalens, ezért $A^{MN}_L$
ugyanezen tétel alapján szintén
izomorf a faktorautomatával,
  - mivel $A^{MN}_L$
minimális automata, ezért a faktorautomata és az
$i∼$ által algoritmikusan meghatározott automata is minimális
automata, tételünk szerint ezek izomorfak egymással.

## Források
- [Diasor](https://canvas.elte.hu/courses/35225/files/folder/06?preview=2196127)