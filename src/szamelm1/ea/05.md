# Véges automata determinizálása, összefüggő automaták, algoritmikus eldöntési probléma

<!--toc:start-->
- [5. Véges automata determinizálása, összefüggő automaták, algoritmikus eldöntési probléma](#5-véges-automata-determinizálása-összefüggő-automaták-algoritmikus-eldöntési-probléma)
  - [Véges automata determinizálása](#véges-automata-determinizálása)
  - [L3 további zártsági tulajdonságia](#l3-további-zártsági-tulajdonságia)
  - [Összefüggő automata](#összefüggő-automata)
  - [Algoritmikus problémák](#algoritmikus-problémák)
    - [3as típusú grammatikák algoritmikus problémái](#3as-típusú-grammatikák-algoritmikus-problémái)
      - [Eldönthető, hogy egy reguláris grammatika az üres nyelvet generálja-e.](#eldönthető-hogy-egy-reguláris-grammatika-az-üres-nyelvet-generálja-e)
      - [Eldönthető, hogy két reguláris grammatika által generált nyelv diszjunkt-e.](#eldönthető-hogy-két-reguláris-grammatika-által-generált-nyelv-diszjunkt-e)
      - [Eldönthető, hogy két reguláris grammatika ugyanazt a nyelvet generálja-e vagy sem.](#eldönthető-hogy-két-reguláris-grammatika-ugyanazt-a-nyelvet-generálja-e-vagy-sem)
      - [Eldönthető, hogy egy reguláris grammatika bővebb, vagy egyenlő nyelvet generál-e, mint egy másik.](#eldönthető-hogy-egy-reguláris-grammatika-bővebb-vagy-egyenlő-nyelvet-generál-e-mint-egy-másik)
      - [A 3-as típusú grammatikák szóproblémája hatékonyan eldönthető.](#a-3-as-típusú-grammatikák-szóproblémája-hatékonyan-eldönthető)
  - [Források](#források)
<!--toc:end-->

## Véges automata determinizálása
Minden $A=\langle Q, \Sigma, \delta, Q_0, F \rangle$ véges nemdeterminisztikus automatához megkonstruálható
egy $A^{\prime} = \langle Q^{\prime}, \Sigma, \delta^{\prime}, q^{\prime}_0, F^{\prime} \rangle$ véges
determinisztikus automata úgy, hogy $L(A) = L(A^{\prime})$ teljesül.

## L3 további zártsági tulajdonságia
$\mathcal{L}_3$ zárt a komplementerre, a metszetre és a különbségre.

Tehát az alábbi formális eszközök mind az $\mathcal{L}_3$ nyelvosztályt írják le egy adot ábécé felett:
- jobblineáris grammatikák
- ballineáris grammatikák
- 3-as normálformájú grammatikák
- reguláris kifelyezések
- a komplementer, metszet, különbség, tükörkép, pozitív lezárt műveletekkel bővített úgynevezett általánosított kifejezések
- véges determinisztikus automaták
- véges nemdeterminisztikus automaták

## Összefüggő automata
Legyen $A = \langle Q, \Sigma, \delta, q_0, F \rangle$ véges determinisztikus automata. A $q$ 
állapotot a kezdőállapotból **elérhetőnek** mondjuk, ha létezik $q_0 x \implies q$ redukció, ahol $x \in \Sigma^*$

Az $A = \langle Q, \Sigma, \delta, q_0, F \rangle$ véges determinisztikus automatát **összefüggőnek** mondjuk,
ha minden állapota elérhető a kezdőállapotból.

$q$ elérhető a kezdőállapotból, akkor és csak akkor, ha van olyan $x \in \Sigma^*$, hogy $\delta(q_0,x) = q$

## Algoritmikus problémák
Akkor beszélünk algoritmukis eldöntési problémáról, ha a bemenet egy olyan objektum, mely egy adott
végtelen halmazból kerülhet ki, kimenete pedig igen/nem.

Olyan algoritmust keresünk, amely kellően általános ahhoz, hogy a végtelen lehetséges bemenet bármelyike esetén alkalmazható legyen.

Egy probléma **eldönthető**, ha létezik olyan minden lehetséges bemenet esetén termináló algoritmus,
amelyik a helyes választ adja.

### 3as típusú grammatikák algoritmikus problémái
#### Eldönthető, hogy egy reguláris grammatika az üres nyelvet generálja-e.

**Bizonyítás:** A tanultak szerint a grammatikához megadható olyan
A véges determinisztikus automata, amelyik a grammatika által
generált nyelvet ismeri fel. Az automata pontosan akkor nem ismer
fel egyetlen szót sem, ha kezdőállapotából minden végállapota
elérhetetlen. Ez viszont algoritmikusan eldönthető.

#### Eldönthető, hogy két reguláris grammatika által generált nyelv diszjunkt-e.

**Bizonyítás:** Generálják a $G_1$ és $G_2$ reguláris grammatikák rendre az $L_1$ és $L_2$
nyelveket. Az $L_3 = (L_1 \cap L_2) \cup (L_1 \cap L_2)$ nyelv szintén reguláris, így van olyan
$G_3$ reguláris grammatika, amely $L_3$-at generálja. Ekkor azonban $L_1 = L_2$ akkor és csak akkor, ha
$L_3 = \emptyset$, amely a fentiek szerint eldönthető.

#### Eldönthető, hogy két reguláris grammatika ugyanazt a nyelvet generálja-e vagy sem.

**Bizonyítás:** Generálják a $G_1$ és $G_2$ reguláris grammatikák rendre az $L_1$ és $L_2$
nyelveket. Az $L_3 = (L_1 \cap \bar L_2) \cup (\bar L_1 \cap L_2)$ nyelv szintén reguláris, így
van olyan $G_3$ reguláris grammatika, amely $L_3$-at generálja. Ekkor
azonban $L_1 = L_2$ akkor és csak akkor, ha $L3 = \emptyset$, amely a fentiek
szerint eldönthető.

#### Eldönthető, hogy egy reguláris grammatika bővebb, vagy egyenlő nyelvet generál-e, mint egy másik.

**Bizonyítás:** Generálják a $G_1$ és $G_2$ reguláris grammatikák rendre az $L_1$ és $L_2$ nyelveket.
Az $L_3 = (L_1 \cap \bar L_2) = L_1 \setminus L_2$ szintén reguláris. Ennek üressége eldönthető, ami
ekvivalens azzal, hogy $L_1 \subseteq L_2$

#### A 3-as típusú grammatikák szóproblémája hatékonyan eldönthető.
**Szóprobléma:** Adott $G$ grammatika és $u \in \Sigma^*$. $u \stackrel{?}{\in} L(G)$

**Bizonyítás:** Legyen $G = \langle N, \Sigma, P, S \rangle$ egy 3-as típusú grammatika normálformában adva és
$u = t_1 \dots t_n$ a levezetendő szó.

Az algoritmus rekurzívan kiszámol egy $N$ részhalmazból álló $H_i \ (0 \leq i \leq n)$ sorozatot.
$H_i$-ból $H_{i+1}$ (csak $G$-től függő) konstans időben számolható.

$H_0 \coloneqq \{S\}, \ H_{i+1} \coloneqq \{A \in N \vert \exists B \in H_i \land B \rightarrow t_{i+1} A \in P\}$

Könnyen látható, hogy $H_i$ azon nemterminálosok halmaza, melyek pontosan $i$ leezetési lépés után
a mondatforma végén állhatnak.

Tehát ha $F = \{A \in N \vert A \rightarrow \epsilon \in P\}$, akkot nyilván
$$u \in L(G) \iff H_n \cap F \neq \emptyset$$

## Források
- [Diasor](https://canvas.elte.hu/courses/35225/files/folder/05?preview=2184690)
