# Lineáris grammatikák, 3-típusú grammatikák normálformája, reguláriws kifelyezések

<!--toc:start-->
- [Lineáris grammatikák, 3-típusú grammatikák normálformája, reguláriws kifelyezések](#lineáris-grammatikák-3-típusú-grammatikák-normálformája-reguláriws-kifelyezések)
  - [Lineáris grammatikák és nyelvek](#lineáris-grammatikák-és-nyelvek)
    - [Bal és jobblineáris nyelvek](#bal-és-jobblineáris-nyelvek)
    - [L3 tükrözésre való zártsága](#l3-tükrözésre-való-zártsága)
  - [3-típusú grammatikák normálformája](#3-típusú-grammatikák-normálformája)
  - [Reguláris kifelyezések](#reguláris-kifelyezések)
    - [Leíró erő](#leíró-erő)
    - [Arden tétele](#arden-tétele)
  - [Források](#források)
<!--toc:end-->

## Lineáris grammatikák és nyelvek
Egy $G = \langle N, \Sigma, P, S \rangle$ környezetfüggetlen grammatikát **lineárisnak nevezünk**,
ha minden szabálya vagy
1. $A \rightarrow u, A \in N, \ u \in \Sigma^*$ vagy
2. $A \rightarrow u_1 Bu_2$ alakú, ahol $A, B \in N$ és $u_1, u_2 \in \Sigma^*$

A $G$ lineáris grammatikát **bal-lineáris**nak nevezzük, ha minden 2. alakú szabályban $u_1 = \epsilon$.

A $G$ lineáris grammatikát **jobb-lineáris**nak nevezünk, ha minden 2. alakú szabályban $u_2 = \epsilon$.

### Bal és jobblineáris nyelvek
Egy $L$ nyelvet lineárisnak, bal-lineárisnak, illyetve jobb-lineárisnak mondunk, ha van olyan $G$ lineáris, bal-lineáris, illetve
jobb-lineáris grammatika, amelyre $L = L(G)$ teljesül.

Minden bal-lineáris grammatika **reguláris** (3-típusú) nyelvet generál.

### L3 tükrözésre való zártsága
Minden $G = \langle N, \Sigma, P, S \rangle$ jobb-lineáris grammatikához meg tudunk konstruálni
egy $G^{\prime}$ bal-lineáris grammatikát, amely $L(G)$ tükörképét generálja.

**Következmény:**
1. $\mathcal{L}_3$ zárt a tükrözés műveletére nézve.
2. Minden reguláris nyelv generálható bal-lineáris grammatikával.

## 3-típusú grammatikák normálformája
Egy $G = \langle N, \Sigma, P, S \rangle$ grammatika **3-as normálformájú**, ha minden $P$-beli szabály alakja
- $X \rightarrow aY, \ X, Y \in N, \ a \in \Sigma$ vagy
- $X \rightarrow \epsilon$, ahol $X \in N$

Minden reguláris (azaz 3-típusú) nyelv generálható 3-as normálformájú grammatikával.

## Reguláris kifelyezések
Vegyük észre, hogy minden véges nyelv reguláris. Tudjuk továbbá, hogy az $\mathcal{L}_3$ nyelvosztály
zárt az unió, a konkatenáció és az iteratív lezárt műveletekre nézve.

Következésképpen, kiindulva véges számú véges nyelvből és az előzőekben felsorolt reguláris műveleteket véges
sokszor alkalmazva reguláris nyelvet kapunk.

Kérdés az, hogy vajon az eljárással minden reguláris nyelvet ekő tudunk-e állítani, azaz ez a módszer elégséges-e
az $\mathcal{L}_3$ nyelvosztály leírására?

Legyenek $V$ és $V^{\prime} = \{\theta, \epsilon,.,+,*,(,)\}$ diszjunkt ábécék. A $V$ ábécé
feletti **reguláris kifelyezéseket** rekurzív módon következőképpen definiáljuk:
- $\theta$ reguláris kifejezés $V$ felett
- $\epsilon$ reguláris kifejezés $V$ felett
- $a$ reguláris kifejezés $V$ felett, ha $a \in V$
- Ha $R$ reguláris kifejezés $V$ felett, akkor $R^*$ is reguláris kifejezés $V$ felett
- Ha $Q$ és $R$ reguláris kifejezések $V$ felett, akkor $(Q \cdot R)$ is
- Ha $Q$ és $R$ reguláris kifejezések $V$ felett, akkor $(Q + R)$ is

Minden egyes $R$ reguláris kifejezés egy-egy $L(R)$-rel jelölt reguláris nyelvet határoz meg,
amelyeket az alábbi rekurzióval definiálunk:
1. $L(\theta) \coloneqq \theta$
2. $L(\epsilon) \coloneqq \{\epsilon\}$
3. $L(a) \coloneqq \{a\}$
4. $L(R^*) \coloneqq L(R)^*$, ha $R$ reguláris kifejezés
5. $L(Q \cdot R) \coloneqq L(Q)L(R)$, ha $Q,R$ reguláris kifejezések
6. $L(Q + R) \coloneqq L(Q) \cup L(R)$, ha $Q,R$ reguláris kifejezések

A műveletek precedens sorrendje: $*, ., +$, ennek és az asszociatív szabályok figyelembevételével
bizonyos zárójelpárok elhagyhatók.

### Leíró erő
Minden reguláris kifejezés reguláris nyelvet ír le, és megfordítva, minden reguláris nyelvhez megadható
egy, ezen nyelvet leíró reguláris kifejezés.

### Arden tétele
Ezt a tételt később a reguláris kifejezések véges automatákkal való kapcsolatának vizsgálatakor fogjuk használni.

Adottak az $R$ és $Q$ reguláris kifejezések. A $P = R + P \cdot Q$ egyenletnek $P$-re vonatkozó megoldása
$P = R \cdot Q^*$. Amennyiben $\epsilon \not \in L(Q)$, akkor az egyenletnek ez az egyetlen megoldása.

## Források
- [Diasor](https://canvas.elte.hu/courses/35225/files/folder/03?preview=2159648)
- [Felvétel](https://ikelte.sharepoint.com/:v:/s/SZA1eladsokNE/EYiLvxPjvSdEsPA3PTDb_CIBs3a1hBRPha6bhzK5f-4Okw?e=1aBhgu)