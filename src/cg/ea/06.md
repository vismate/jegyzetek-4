# Fejlettebb raycasting

<!--toc:start-->
- [Fejlettebb raycasting](#fejlettebb-raycasting)
  - [Rekurzív sugárkövetés](#rekurzív-sugárkövetés)
    - [Fénykomponensek](#fénykomponensek)
    - [Jelölés](#jelölés)
    - [Egyszerűsített illuminációs egyenlet](#egyszerűsített-illuminációs-egyenlet)
      - [Sugárkövetés](#sugárkövetés)
      - [Emisszió](#emisszió)
      - [Ambiens fény](#ambiens-fény)
      - [Fényforrások](#fényforrások)
        - [Négyzetes elhalás](#négyzetes-elhalás)
      - [Tükröződés](#tükröződés)
      - [Fénytörés](#fénytörés)
    - [Színek](#színek)
    - [Önárnyékolás](#önárnyékolás)
    - [Aliasing](#aliasing)
    - [Mintavételezés](#mintavételezés)
  - [Sugárkövetés gyorsítása](#sugárkövetés-gyorsítása)
    - [Metszésvizsgálat gyorsítása](#metszésvizsgálat-gyorsítása)
    - [Befoglaló keretek](#befoglaló-keretek)
      - [Konvex poliéderek](#konvex-poliéderek)
      - [Hierarchikus befoglaló keretek](#hierarchikus-befoglaló-keretek)
  - [Térfelosztó eljárások](#térfelosztó-eljárások)
    - [Szabájos felosztás](#szabájos-felosztás)
    - [Oktális fá](#oktális-fá)
    - [Quadtree](#quadtree)
    - [Kd fa](#kd-fa)
  - [Sugárkövetés hardverben](#sugárkövetés-hardverben)
    - [DXR](#dxr)
      - [DXR 1.0](#dxr-10)
      - [DXR 1.1](#dxr-11)
  - [Források](#források)
<!--toc:end-->

## Rekurzív sugárkövetés
Minden pixelre egymástól függetlenül határozzuk meg azok színét, oldjuk meg
az árnylási és takarási feladatokat.

![](https://imgur.com/p4hZQEM.png)

### Fénykomponensek
A fény útját kétféle komponensre bontjuk:
- **Koherens** komponens:
	- Az optikának megfelelő ideális visszaverődés és törés
	- Továbbkövetjük a fény útját
- **Inkoherens** komponens:
	- Minden egyéb
	- Ezek közül mi csak az absztrakt fényforrás direkt
	megvilágítását vesszük figyelembe.

### Jelölés
Két vektor skalár szorzatát az egyszerűség kedvéért most $a \cdot b$-vel fogjuk jelölni.

Az irányok jelölésére $\omega, \ \omega^{\prime}$ stb. betűket használjuk, de ezek
továbbra is egységhosszú vektorok, azaz $\omega \in \mathbb{R}^3 : \vert \omega \vert = 1$

### Egyszerűsített illuminációs egyenlet

$L(x, \omega)$[^sugárkövetés] $=$
$L_e(x, \omega)$[^emisszió] $\ + \ $
$k_a \cdot L_a$[^ambiens-fény] $\ + \ $\
$\sum_{\ell \in \mathrm{Lights}}{f_r(\omega_{\ell}, x, \omega)
L_i(\omega_{\ell}, x)(- \omega_{\ell} \cdot n)}$[^fényforrások] $\ + \ $
$k_r \cdot L(x, \omega_r)$[^tükröződés] $\ + \ $
$k_t \cdot L(x, \omega_t)$[^fénytörés]

![](https://imgur.com/8T5ebFh.png)

#### Sugárkövetés
Az $x$ felületi pontból az $\omega$ irányban kibocsátott radiancia
- A szempozícióból sugarakat indítunk minden pixelen keresztül
- A sugarak irányát $-\omega$-val jelöljük
- A sugár és a színtér objektumainak szemhez legközelebbi metszéspontja
adja meg $x$-et.

#### Emisszió
Ez a tag a felület saját sugárzását írja le az $x$ felületi pontból az $\omega$ irányába.

#### Ambiens fény
$k_a \in [0,1]$ a felület, $L_a \in \mathbb{R}_0^+$ a környezet _ambiens_ együtthatója.
Az egyenlet ambiens tagja közelíti azt a fénymennyiséget, ami általánosan jelen van,
minden felületet ér, azok helyzetétől és az absztrakt fényforrásoktól függetlenül.
Célja a közelítések miatt elhagyott fénymennyiség pótlása.

#### Fényforrások
A figyelembe vett inkoherens visszaverődéseket foglalja össze a szummás tag.

Csak a fényforrások direkt hatását vesszük figyelembe,
és csak akkor, ha az az $x$ felületi pontból látszik.

- $\omega_{\ell}$ a fényforrásból a felületi pontba mutató egységvektor.
- $f_r(x, \omega_{\ell}, \omega)$ most csak a diffúz és spekuláris visszaverődést
jellemző [BRDF](https://en.wikipedia.org/wiki/Bidirectional_reflectance_distribution_function).
- $-\omega_{\ell} \cdot n$ a felületi normális és a fényforrás felé mutató vektor \
által bezárt szög koszinusza $\approx$ egységnyi idő alatt $\omega_{\ell}$-ből
mennyi foton esik rá a felületre.
- Ha az $\ell$ fényforrás teljesítménye felénk $\phi_{\ell}$ és pozíciója $x_{\ell}$ akkor
$$L_i(x, \omega_{\ell}) = v(x, x_{\ell}) \cdot \frac{\phi_{\ell}}{\Vert x - x_{\ell} \Vert^2}$$
- $v(x, x_{\ell}) \in [0,1]$ láthatósági függvény: _Mi van / van-e valami $x$ és a fényforrás között?_
	- $= 0$, ha a fényforrás nem látható $x$-ből
	- $= 1$, ha igen,
	- $\in (0,1)$, ha áttetsző objektumok vannak a kettő között.
	- $v$ kiszámításához úgynevezett _árnyéksugarakat_ indítunk $x$-ből
	$x_{\ell}$-felé, és az objektumokkal való metszését nézzük.
	
##### Négyzetes elhalás
Miért a metszéspont és a fényforrás távolságának négyzetével osztunk?

Tekintsünk egy pontszerű fényforrást, ami minden irányban egyenletesen
sugároz $L$ radianciát.

Egyre távolodva tőle, a pontszerű fényforrás köré írt gömbön négyzetcentiméterenként
mennyi fényt mérnénk? Radiancia osztva a távolsághoz tartozó gömb felületével, azaz

$$L_r = \frac{L}{4 \pi r^2}$$

Tehát két különböző távolságban mért fénymennyiség aránya

$$
\frac{L_{r_1}}{L_{r_2}} = \frac{\frac{L}{4 \pi r_1^2}}{\frac{L}{4 \pi r_2^2}} = \frac{r_2^2}{r_1^2}
$$

#### Tükröződés
A tükörirányból érkező fényt $k_r$ arányban vesszük figyelembe.

$\omega_r$ az ideális tüköriránynak megfelelő **beeső** vektor.

Az $x_r$ az $x$-ből induló, $-\omega_r$ irányvektorú sugár legközelebbi
metszéspontja színtérbeli elemmel.

$L(x_r, \omega_r)$ kiszámítása azonos $L(x, \omega)$ kiszámításával: **rekurzió!**

Új sugár: szempozíció helyett $x$-ből indul, irány $-\omega_r$

#### Fénytörés
A törési-irányból érkező fényt $k_t$ arányban vesszük figyelembe.

$\omega_t$ a törésiránynak megfelelő **beeső** vektor.

Az $x_t$ az $x$-ből induló, $-\omega_t$ irányvektorú sugár legközelebbi metszőpontja
színtérbeli elemmel.

$L(x_t, \omega_t)$ kiszámítása megint azonos $L(x, \omega)$ kiszámításával: **rekurzió!**

Új sugár: szempozíció helyett $x$-ből indul, az iránya pedig $-\omega_t$

### Színek
A képletek csak fénymennyiséggel számolnak, így valójában egyetlen
hullámhosszon számítottuk ki a kamerába érkező fényt.

A hullámhossztól függ majdnem minden:
- A felület és a fényforrások által kibocsátott fény: $L_e, L_i$
- A felület fényvisszaverő tulajdonsága (BDRF, közelítő és koherens együtthatók):
$f_r, k_a, k_r, k_t$
- ideális törésirány: $\omega_t$

Tehát el kell végeznünk a számítást a látható fénytartomány minden hullámhosszára.

Ehelyett rendszerint csak néhány hullámhosszon.

Gyakorlatban sokszor csak RGB színhármasnak megfelelően.

### Önárnyékolás
A numerikus pontatlanságok miatt előfordulhat, hogy a metszéspont valójában
kissé a testen belül van.

Ilyenkor a fényforrások felé lőtt sugarak beleütközhetnek a kiindulási felületbe!

Vagy hagyjuk ki a metszésszámításokból a legutóbb metszett objektumot (ahonnan indulunk),
vagy toljuk el a sugár kezdőpontját a felületi normális irányába.

Figyeljünk arra is, hogy mi is kell pontosan: a metszéspont helye vagy elég-e
maga a metszés ténye?

### Aliasing
Egyenközű pontonkénti mintavételezést csinálunk lényegében $\rightarrow$ a 
mintavételezési frekvenciánál gyorsabb változások *alias*-olnak, azaz nem létező,
alacsonyabb frekvenciás jelkomponensekként regisztráljuk őket.

### Mintavételezés
Eddig csak pixelenként egyetlen sugarat indítottunk.

Ha többet indítunk, akkor a [Nyquist](https://en.wikipedia.org/wiki/Nyquist%E2%80%93Shannon_sampling_theorem)-frekvencia nő.

Pixelenként egy szín kell csak $\rightarrow$ a sugarak által behozott
különböző színeket összegezni kell valahogy (pl. átlagolni)

De a több sugár eredményét is többféleképpen összegezhetjük (vagyis: szűrhetjük)

Egyenletes mintavételezéssel az alias nem szüntethető meg
(csak ha a bejövő jel garantáltan nem tartalmaz túl magas frekvenciás komponenseket)

Azonban ha nem egyenletes a mintavételezés, hanem megfelelő eloszlás szerint történik,
akkor az alias helyett véletlenszerő, nagyfrekvenciás zaj lesz a képen.

Ehhez a szemünk már alkalmazkodott!

Vegyük észre: a fényt fent végig részecskeként kezeltük.

Emiatt a fény hullám természetéből adódó jelenségeket (interferencia, diffrakció $\dots$)
nem tusjuk visszaadni.

Mikor számítanak ezek?
- Az interferencia miatt látjuk olyan színben a páva tollait, vagy
a szappanbuborék felszínét amilyenben látjuk.
- A diffrakció pedig a finom árnyjelenségek egy részében játszik szerepet.

## Sugárkövetés gyorsítása

### Metszésvizsgálat gyorsítása
Az algoritmus sebessége leginkább a metszésvizsgálat sebességétől függ.

Hogyan gyorsíthatnánk ezt?

Ne vizsgáljuk a metszést olyan objektumokra, amiket biztosan nem metsz a sugár!

Ne vizsgáljunk metszést olyan objektumokra, amik biztosan
távolabbi metszéspontot adnak, mint a már megtalált!

### Befoglaló keretek
Minden objektumot vegyünk körbe valamilyen kerettel amivel gyorsan lehet
metszést számolni.

Ha egy sugár metszi az objektumot, akkor biztosan metszi a keretet is!

Fordítva is legyen minél nagyobb a valószínűsége! (Minél jobban közeltse a
befoglaló test az igazit.)

Befoglaló gömb: másodfokú egyenlet megoldás.

Befoglaló doboz: élei a tengelyekkel párhuzamosak, [Cohen-Sutherland](https://en.wikipedia.org/wiki/Cohen%E2%80%93Sutherland_algorithm) szakaszvágó
algoritmussal gyorsan számítható.

![](https://imgur.com/Q3zGeX4.png)

#### Konvex poliéderek
Egy $n$-oldalú konvex poliéder felírható $n$ féltér metszeteként
(féltér: $ax + by + cz + d \leq 0$)

Azaz az oldallapok síkjait kifelé mutató normálisokkal felírhatjuk
$$a_ix + b_iy + c_iz + d_i = 0, \ i = 1 \dots, n$$ alakban.

A korábban látott sugár-AAB metszés könnyen általánosítható erre az esetre!

Legyen a sugár $p(t) = p_0 + tv$

Legyen $t_{\mathrm{near}} \coloneqq -\infty, \ t_{\mathrm{far}} \coloneqq \infty$

Minden $i \in \{1,2,\dots,n\}$ oldallapra: \
Legyen a lap $a_ix + b_iy + c_iz + d_i = 0$, egyenlete olyan, hogy az
$n_i = [a_i, b_i, c_i]^T$ lapnormális a poliéderből kifelé mutat.
- Számítsuk ki a sugár és az oldallap síkjának $t_i$ metszéspontját
- Ha $v \cdot n_i < 0$, akkor $t_{\mathrm{near}} \coloneqq \mathrm{max}\{t_{\mathrm{near}}, t_i\}$
- Különben $t_{\mathrm{far}} \coloneqq \mathrm{min}\{t_{\mathrm{far}}, t_i\}$

Ha $t_{\mathrm{near}} > t_{\mathrm{far}}$, akkor nincs metszéspont.

Különben a sugár egyenese $t_{\mathrm{near}}$-nél lép be és $t_{\mathrm{far}}$-nál
hagyja el a konvex poliédert (azaz metszi a sugár a konvex poliédert, ha $[t_{\mathrm{near}}, t_{\mathrm{far}}] \cap \mathbb{R}^+ \neq \varnothing$)

#### Hierarchikus befoglaló keretek
Kisebb kereteket nagyobb keretekbe fogjuk össze.

Fa struktúrát kapunk.

Egy részfát csak akkor kell kiértékelni, ha a gyökérrel van metszés.

## Térfelosztó eljárások
### Szabájos felosztás
Egy szabályos 3D ráccsal lefedjük az egészet színteret.

**Előfeldolgozás:** minden cellához feljegyezzük a beletartozó objektumokat.

**Használat:** csak azokkal az objektumokkal végzünk sugár metszést, amiknek a celláján a sugár áthalad.

**Előnye:** a vizsgálandó cellák gyorsan számíthatók szakaszrajzoló algoritmussal! (lsd.: raszterizáció)

**Hátránya:** feleslegesen sok cella, nagy részük üres teret fed le.

![](https://imgur.com/QyX4TRF.png)

### Oktális fá
Fa gyökere: a teljes színteret magában foglaló tengelyekkel párhuzamos élű
befoglaló doboz (AABB)

Vágjuk ezt nyolc egyenlő részre!

**Minden új dobozra:** ha elég sok objektum van benne, akkor tovább osztjuk, különben megállunk.

**Előny:** az üres részeket nem osztjuk tovább feleslegesen.

**Hátrány**
- Bonyolultabb bejárás
- A fa mélysége elszállhat $\rightarrow$ a gyakorlatban egy előírt mélység is adott,
amit elérve már nem osztjuk tovább a cellákat.

### Quadtree
Az oktális fa síkbeli változata

Az aktuális cellát mindig négy egyenlő részre osztjuk, a tengelyekkel párhuzamosan.

![](https://opendsa-server.cs.vt.edu/ODSA/Books/CS3/html/_images/PRexamp.png)

### Kd fa
Probléma az oktális fával: mindig középen és mindig sík mentén vág, nem
veszi figyelembe az objektumokat.

**Oktális fa:** keresési idő $\approx$ a fa magassága. De, az oktális fa kiegyensúlyozatlan.

**kd-fa:** minden lépésben egyetlen síkkal vágunk, ami egy tengelyre merőleges.

**Sorrend:** $X, Y, Z, X, Y, Z, \dots$

Felező sík elhelyezése:
- térbeli középvonal módszer
- test középvonal módszer
- költség modell alapú módszer

## Sugárkövetés hardverben
### DXR
2018 óta NVIDIA GPU-kban hardveresen gyorsított raytracing érhető el.

Ez a DX 12 szabvány része lett.

Compute shaders fallback-kel kibővített támogatás van Pascal architektúráig lefelé.

De valódi hardveres raytracing csak Volta, Turing és Ampere és újabb architektúrákon van.

#### DXR 1.0
5 új shader típus:
- **Raygeneration shader:** sugarak előállítását végző shader
- **Intersection shader:** procedurális geometriákra; van beépített hardveres sugár-háromszög
metszés, nem kell feltétlen megírni.
- **Colsest hot shader:** lényegében a fragment shader megfelelője;
a legközelebbi metszéspontra egyszer lefutó shader.
- **Anyhit shader:** átlátszósági tesztek eldöntésére meghívódó shader bejárás közben;
a meghívások sorrendjére nincs semmilyen garancia.
- **Miss shader:** ha nem volt metszett geometria, akkor ez hívódik meg. (Itt számíthatunk például égbolt színt, stb.)

#### DXR 1.1
Ami igazán érdekes, hogy innentől bármilyen shader-ben lehet hívni
TraceRay parancsot (nem csak grafikus szerelőszalagbeliből, hanem
compute shader-ből is!).

Illetve DispatchIndirect is van, ami rengeteg új lehetőséget ad.

## Források
- [Diasor](http://cg.elte.hu/~robi/eloadas/2022-osz/BSc_EA_06.pdf)
- [BRDF - wikipédia](https://en.wikipedia.org/wiki/Bidirectional_reflectance_distribution_function)
- [Nyquist-Shannon sampling theorem - wikipedia](https://en.wikipedia.org/wiki/Nyquist%E2%80%93Shannon_sampling_theorem)
- [Cohen-Sutherland algoritmus - wikipedia](https://en.wikipedia.org/wiki/Cohen%E2%80%93Sutherland_algorithm)
- [Bounding volume hierarchy - wikipedia](https://en.wikipedia.org/wiki/Bounding_volume_hierarchy)
- [Octree - wikipedia](https://en.wikipedia.org/wiki/Octree)
- [Quadtree - wikipedia](https://en.wikipedia.org/wiki/Quadtree)
- [k-d tree - wikipedia](https://en.wikipedia.org/wiki/K-d_tree)