# Szoftverfejlesztési folyamat

<!--toc:start-->
- [Szoftverfejlesztési folyamat](#szoftverfejlesztési-folyamat)
  - [Szoftverfejlesztés](#szoftverfejlesztés)
  - [A szoftvertechnológia](#a-szoftvertechnológia)
  - [Minőségi mutatók](#minőségi-mutatók)
  - [Szoftvertechnológiai projekt](#szoftvertechnológiai-projekt)
  - [A szoftver életciklus](#a-szoftver-életciklus)
    - [Specifikáció](#specifikáció)
    - [Tervezés és implementáció](#tervezés-és-implementáció)
    - [Validáció és evolúció](#validáció-és-evolúció)
  - [Ütemterv](#ütemterv)
  - [Mérföldkövek](#mérföldkövek)
  - [Az UML](#az-uml)
  - [Szoftvereszközök](#szoftvereszközök)
  - [A vízesés modell](#a-vízesés-modell)
  - [Prototípusok](#prototípusok)
  - [A spirális modell](#a-spirális-modell)
  - [Az inkrementális modell](#az-inkrementális-modell)
  - [Agilis szoftverfejlesztés](#agilis-szoftverfejlesztés)
    - [Az agilis Kiáltvány](#az-agilis-kiáltvány)
  - [Scrum módszer](#scrum-módszer)
  - [Csoportosítás](#csoportosítás)
  - [Források](#források)
<!--toc:end-->

## Szoftverfejlesztés
A szoftverek nélülözhetetlen alkotóelemei a modern világnak.
- Szémos célt szolgálnak
- Különböző felépítésűek
- emiatt megvalósításuk módja jelentősen eltérhet

A szoftverekben jelentős része hibás, a szoftverfejlesztési
munkák jelentős része kudarcba fullad, ennek okai:
- Egyre nagyobb számban, egyre összetettebb szoftverekre van szükség
- Alacsonyabbak az elvárások a szoftverekkel szemben.

Emiatt nagy szükség van *professzionális szoftverfejlesztésre*

## A szoftvertechnológia
Egy szoftvernek, mint terméknek gyártási technológiára van
szüksége, amely garantálja a program funkcióit, minőségét,
költségét és határidejét.

A szoftvertechnológia feladata szoftverek rendszerezett,
felügyelt, minősített fejlesztése, működtetése és karbantartása
- programok
- dokumentáció
- konfiguráció
- adatok

A szoftverek többsége nagy méretű, nagy bonyolultságú
programrendszer, amely
- Rendszerint csapatmunkában készül
- Hosszú élettartamú, karbantartást és bővítést igényel

## Minőségi mutatók
A szoftvereknek megfelelő színvonalon kell biztosítania az
elvárt funkciókat, amit a szoftver minőségi mutatóival (quality
characteristics) írhatunk le
- Karbantarthatóság
- Megbízhatóság és biztonság
- Hatékonyság
- Használhatóság, hozzáférhetőség

## Szoftvertechnológiai projekt
A szoftver fejlesztésének folyamatát projektnek, előállításának
felügyeletét projektmenedzselésnek nevezzük.

A projektért felelős személy a projektmenedzser
(project manager), aki
- Biztosítja, hogy a szoftver megfelel az előírt minőségnek, és elkészül a megadott
határidőre a költségkereten belül.
- Szervezi, irányítja, ütemezi a projektben részt vevő csapat munkáját,
és biztosítja a szükséges hardver és szoftver erőforrásokat.
- Garantálja a módszerek és szabványok alkalmazását
- Gondoskodik a projekt dokumentáltságáról

A szoftverfejlesztési csapatnak számos további tagja lehet, akik
különböző szerepeket töltenek be, pl.:
- **Termékgazda:** üzleti folyamatok, prioritások és elfogadási feltételek kezelése
- **Programgazda:** fejlesztés ütemezése, feladatok elosztása és követése.
- **Tervező:** szoftver magas szintű tervének elkészítése, technikai döntések kezelése
- **Fejlesztő:** szoftver implementációja
- **Minőségbiztosítás:** tesztelés tervezése, megvalósításai

![](https://imgur.com/oHpEg9y.png)

## A szoftver életciklus
Minden szoftver rendelkezik életciklussal, amely meghatározza létét a feladat
kitűzésétől a program használatának befejezéséig.

Az életciklus általában négy fő fázisra bontható:
1. specifikáció
2. tervezés és implementáció
3. verifikáció és validáció
4. evolúció

![](https://imgur.com/mgRMDAv.png)

### Specifikáció
A specifikáció (software specification) célja a feladatot megoldó
szoftver funkcióinak tisztázása, a rendszerre és a fejlesztésre
vonatkozó elvárások megadása.

feltérképezi a követelményeket felhasználói, valamint
fejlesztői szemszögből, lépései:
- megvalósíthatósági elemzés
- követelmény feltárás és elemzés
- követelmény specifikáció
- követelmény validáció

Eredménye a szoftver követelmény-leírása _(software
requirements specification)_

### Tervezés és implementáció
A szoftver tervezése és implementációja _(software design and
implementation)_ feladata a specifikáció átalakítása egy
végrehajtható rendszerré.

Meghatározza a rendszer szerkezetét _(felépülés)_, felületét
_(be- és kimenet)_, működését _(alkalmazott algoritmusok,
kommunikációs folyamatok)_

A folyamat során elkészül a szoftver rendszerterve _(software
design description)_, amely tartalmazza a program statikus
és dinamikus szerkezetét, a kommunikációs csatornák
feltérképezését, az implementációs és tesztelési tervet.

Elkészíthető a szoftver prototípusa _(prototype)_, amely a
program egyszerűsített megvalósítását tartalmazza.

Az implementációhoz megfelelő szoftverfejlesztési
környezetet kell használnunk, a programkód változásait
verziókövetéssel tartjuk nyilván.

Az implementáció részeként az egyes programegységek
tesztelése is megtörténhet.

A szoftverek tervezésének és programozásának módszerét
nevezzük programozási paradigmának.
- Meghatározza a programozási stílust, az absztrakciós szintet.
- Meghatározza az alkalmazható programozási nyelvek körét is, és fordítva.

![](https://imgur.com/SxgmYIi.png)

### Validáció és evolúció
A verifikáció és validáció _(software verification and validation)_
célja megmutatni, hogy a rendszer megfelel a specifikációnak,
valamint a felhasználói elvárásoknak.

Az evolúció _(software evolution)_ során új követelményeknek
megfelelően bővítjük a szoftvert, illetve korrigáljuk a felmerülő
hibákat.

<hr>

További lépések is kísérhetik a fejlesztési folyamatot, pl.
- kihelyezés _(deployment)_: a program üzembe állítása, és
  elérhetővé tétele.
- tréning és támogatás _(training and support)_: a
felhasználókkal való kapcsolattartás (annak biztosítása,
hogy a szoftvert megfelelően tudják kezelni és használni)

A szoftver dokumentációja két részből tevődik össze:
- felhasználói dokumentáció, amely tartalmazza a szoftver
üzembe helyezésének, funkcióinak bemutatását
- fejlesztői dokumentáció, amely tartalmazza a szoftver
megvalósítását folyamatát és részletes ismertetését

## Ütemterv
A szoftver életciklus fázisai (feladatai) további fázisokra
(részfeladatokra) tagolhatóak, így egy hierarchikus
feladatszerkezetet kapunk.
- Az egyes feladatokra erőforrásokat és időkorlátot adhatunk
- Az egyes feladatok között függőségeket állapíthatunk meg
- Ezek alapjén elkészíthetjük a projekt ütemtervét
	- Tartalmazza a feladatok időbeli beosztását, függőségeit, felelőseit, így 
	áttekinthetővé teheti az erőforrás szükségleteket.
	- Általában a specifikáció során készül el, de később módosulhat.

## Mérföldkövek
A feladatokhoz mérföldköveket _(milestone)_ rendelhetünk,
amelyek lehetőséget adnak a projekt haladásában történő
betekintésre.
- A márföldkő egy adott cél adott időpontra történő elérését jelenti, így
névvel, eseménnyel, céllal rendelkezik.
- A mérföldkövek be nem tartása általában korrekciókat követel a projekt lefutásában.
- Kellően konkrétnak, ellenőrizhetőnek, számonkérhetőnek kell lennie.
- A fő mérföldkövek az egyes fázisok lezárását jelentik, ezen kívül számos
további mérföldkő adható.

## Az UML
A szoftverfejlesztési életciklust folyamatosan követi a
modellezés, ennek eszköze az egységes modellezési nyelv
_(Unified Modeling Language, UML)_, amely egy öt pillérű
szemléletrendszerrel rendelkezik:
- **Használati:** a szoftver szolgáltatásai és azok kapcsolata a felhasználókkal.
- **Szerkezeti (statikus):** a rendzser és a programegységek felépítése, kapcsolatai.
- **Dinamikus:** a programegységek viselkedése.
- **Implementációs:** a megvalósítás szempontjai, komponensei.
- **Környezeti:** hardver és szoftver erőforrások.

## Szoftvereszközök
A fejlesztőcsapat munkáját megfelelő szoftvereszközökkel kell
alátámasztani
- Projektirányítási eszközzel _(project tracking system)_, amely
támogatja a dokumentálást és a feladatok követését.
- Fejlett tervezőeszközzel _(case tool)_, ahol a fejlesztés
folyamata és a felelősség is nyomon követhető.
- Integrált fejlesztőkörnyezettel _(IDE)_, amely elősegíti a
csapatmunkát.
- Verziókövető rendszerrel _(revision control system)_, amely
lehetővé teszi a programkód változásainak követését.
- Folyamatos integrációs eszközzel _(continuous integration)_,
amely elősegíti a tevékenységek automatizálását.

## A vízesés modell
A szoftverfejlesztési modell határozza meg az életciklus egyes
fázisai közötti kapcsolatot, időbeliséget.

A legegyszerűbb fejlesztési modell a vízesés _(waterfall)_ modell,
amelyben az egyes fázisok lineárisan követik egymást.
- Előre megtervezi a projekt időtartamát, ráfordításait.
- Elvárja minden fázis megfelelő dokumentálását, amely
tartalmazza annak eredményeit.
- **Előnyei:** jól strukturált, dokumentált folyamatot biztosít.
- **Hátrányai:** nem teszi lehetővé a követelmények
megváltoztatását, nem készül fel az esetleges
nehézségekre _(nincs kockázatkezelés)_.

![](https://imgur.com/csg2Frs.png)

## Prototípusok
A szoftverfejlesztés során felmerülő nehézségek könnyebben
előreláthatóak, ha a szoftvernek elkészítjük a prototípusait
_(prototyping)_, amely lehet:
- **Horizontális prototípus:** interakciós szempontból mutatja be a szoftvert.
- **Vertikális prototípus:** egy adott funkciócsoport részletes megvalósítása.

A folyamat során megvalósított prototípusok a szoftver részévé
válhatnak _(evolutionary prototyping)_, vagy szolgálhatják csak a
bemutatást/ellenőrzést, és ténylegesen nem kerülnek
felhasználásra _(throwaway prototyping)_.

## A spirális modell
A _(Boehm-féle)_ spirális modell egy kockázatvezérelt
fejlesztési modell, amelyben a folyamat során elsőként
prototípusok kerülnek megvalósításra, amelyek kiértékelése
után kerül megvalósításra a tényleges szoftver.
- A fejlesztés ciklusokban történik, amelyben az elkészített
prototípusok, valamint a továbbfejlesztésével kapcsolatos
kockázatok kiértékelésre kerülnek.
- **Előnyei:** jobban alkalmazkodik a változó követelményekhez,
a prototípusok lehetővé teszik a nehézségek előrelátását.
- **Hátrányai:** költségesebb a prototípus elkészítése és a
kockázatkiértékelés végett, továbbá a prototípusok
megzavarhatják a felhasználót.

![](https://imgur.com/8Sgx3PF.png)

## Az inkrementális modell
Az inkrementális modell több lépésből építi fel a
folyamatot, és több változatban állítja elő a szoftvert.
- Minden változat egy újabb funkcionalitással bővíti a
szoftvert, a fázisok rövidek, gyors visszajelzésekkel.
- Az egyes fázisok átfedésben vannak, és kihatnak egymásra.
- **Előnyei:** gyorsan alkalmazkodik a változó
követelményekhez, a felhasználó jobban követheti a
fejlesztési folyamatot.
- **Hátrányai:** kevésbé menedzselhető, tervezhető, áttekinthető,
nehezebben validálható.

![](https://imgur.com/PNpbBlQ.png)

## Agilis szoftverfejlesztés
Az agilis szoftverfejlesztés célja a
gyors alkalmazásfejlesztés megvalósítása, inkrementális alapon.
- A szoftver folyamatos fejlesztés és kiadás alatt áll
_(continuous delivery)_, a sebesség állandó, a változtatások
minden lépésben beépíthetőek _(welcome changes)_.
- A működő szoftver az előrehaladás mérőeszköze, előtérben
az egyszerűség, ugyanakkor folyamatos odafigyelés a
megfelelő tervezésre, optimalizációra.
- A fejlesztést általában önszervező, kis csapatok végzik,
megosztott felelősséggel, folytonos interakcióval, gyors
visszajelzésekkel.
- **Előnyei:** jól alkalmazkodik a változtatásokhoz, hatékonyabbá
teszi a fejlesztési folyamatot.
- **Hátrányai:** egyes tényezői nehezen megvalósíthatóak,
különösen nagyobb szoftverek esetén a megvalósításhoz
képzett fejlesztők kellenek, a dokumentáció hiánya
megnehezíti a későbbi evolúciót.

### Az agilis Kiáltvány
Azzal leplezzük le a szoftverfejlesztés jobb módjait, hogy csináljuk
és segítünk másoknak is csinálni. Ezen a munkán keresztül
következő értékekhez jutottunk el:
- Egyének és kölcsönhatások előnyben részesítése a
folyamatok- és eszközökkel szemben.
- Működő szoftver előnyben részesítése az átfogó
dokumentációval szemben.
- Ügyféllel való együttműködés előnyben részesítése a
szerződéses megállapodással szemben.
- Változásokra adandó válasz előnyben részesítése egy terv
követésével szemben.

Habár a jobb oldali elemekben is van érték, mi sokkal
értékesebbnek tartjuk a baloldali elemeket.

## Scrum módszer
Az agilis fejlesztés menedzselését az egyes változatok
előállítása szempontjából közelítik meg, amelyhez a _Scrum_
módszer ad egy általános modellt.
1. Architekturális tervezés, amely megadja a szoftver
magas szintű vázát.
2. Futamok _(sprint)_, amelyek az egyes változatokat állítják
elő, és rögzített hosszúságúak (2-4 hét).
3. Projektzárás, a szükséges dokumentáció előállítása.

Nincs projektmenedzser, de minden futamnak van felelőse
(scrum master), akinek a személye futamonként változik.

Minden futam egy összetett folyamat megtervezett lépésekkel
- Feladatok felmérése _(select)_, lefejlesztése _(develop)_,
áttekintése _(review)_, kiértékelése _(assess)_.
- A megvalósítandó funkciók a termékgazdával egyetértésben
kerülnek kiválasztásra a teendők listájából _(product backlog)_.
- Naponta rövidebb megbeszélések _(stand-up meeting)_ a
teljes csapat számára.
- Ciklus elején/végén hosszabb megbeszélések _(sprint
planning, sprint review)_, valamint visszatekintés
_(retrospective)_ a termékgazdával.

![](https://imgur.com/cnOHuLl.png)

## Csoportosítás
A szoftverfejlesztési modelleket 3 csoportba soroljuk.
- **Terv-vezérelt (plan-driven):** célja a rend fenntartása, a
szoftver fejlesztése előzetes specifikáció és tervezés
alapján történik, igyekszik garantálni a minőséget.
- **Agilis:** célja a változáshoz történő alkalmazkodás, az
egyszerűség, így kevésbé garantálja a minőséget.
- **Formális:** garantálja a minőséget, az implementáció
bizonyíthatóan helyes megoldását adja a specifikációnak.

A gyakorlatban a fejlesztőcsapat és a feladat befolyásolja
leginkább a választott módszert, sokszor különböző módszerek vegyítve jelennek meg.



## Források
- [Diasor](https://docs.google.com/viewerng/viewer?url=https://canvas.elte.hu/courses/33518/files/2098049/download?verifier%3D8BHcDtlb6Vzs4L3ZQLTlg0whkg7KM0VbsbXexK3p)
