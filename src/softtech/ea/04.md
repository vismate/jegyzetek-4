# Objektumorientált tervezési szempontok és minták

<!--toc:start-->
- [Objektumorientált tervezési szempontok és minták](#objektumorientált-tervezési-szempontok-és-minták)
  - [A tervezés alapelvei (SOLID)](#a-tervezés-alapelvei-solid)
    - [Single responsibility principle](#single-responsibility-principle)
    - [Open/closed principle](#openclosed-principle)
    - [Liskov substitution principle](#liskov-substitution-principle)
    - [Interface segregation principle](#interface-segregation-principle)
    - [Dependency inversion principle](#dependency-inversion-principle)
  - [Tervezési minták](#tervezési-minták)
    - [Dependency injection](#dependency-injection)
    - [Factory](#factory)
    - [Command](#command)
    - [Observer](#observer)
  - [Az alapelvek hatása az architektúrára](#az-alapelvek-hatása-az-architektúrára)
  - [Háromrétegű architektúra](#háromrétegű-architektúra)
  - [Adatok állapotai](#adatok-állapotai)
    - [Adatkötés](#adatkötés)
  - [MVC architektúra](#mvc-architektúra)
  - [Források](#források)
<!--toc:end-->



## A tervezés alapelvei (SOLID)
- Single responsibility principle
- Open/Closed principle: a programegységek nyitottak a kiterjeztésre, de zártak a nódosításra
- Liskov substitution principle: az objektumok helyettesíthetőek altípusaik példányával
- Interface segregation principle: egy általános interfész helyett több kliens specifikus interfész
- Dependency inversion principle: az absztrakciótól függünk, nem a konkretizációtól

A tervezés során mintákra hagyatkozunk, a szoftver teljes
architektúráját definiáló mintákat nevezzük architektúrális
mintáknak (architectural pattern), az architektúra
alkalmazásának módját, az egyes komponensek
összekapcsolását segítik elő a tervminták (design pattern)

### Single responsibility principle
Számos, jól megkülönböztethető felelősségi kör található az
alkalmazásokban:
- perzisztencia, üzleti logika, vizualizáció, felhasználói interakció.
- adatformázás, konverzió, validáció
- $\dots$

Elősegíti a programegységek közötti laza csatolást, viszont
túlzott használata feltöredezheti a programszerkezetet

### Open/closed principle
A programegységek nyitottak a kiterjesztésre, de zártak a
módosításra.

- A programszerkezetet úgy kell megvalósítanunk, hogy új
funkcionalitás bevezetése ne a jelenlegi programegységek
átírását igényelje, sokkal inkább újabb programegységek
hozzáadását.

A SRP és az OCP kiegészítik egymást, mivel az új
funkcionalitás egy új felelősség bevezetését jelenti, így
általában egyszerre szegjük meg a két elvet.

### Liskov substitution principle

Bármely típus
(osztály) példánya helyettesíthető altípusának egy példányával
úgy, hogy közben a program tulajdonságai (funkcionális és nem
funkcionális követelményei) nem változnak.

**Megszorításokat tesz a szignatúrára**
- elvárja a paraméterek kontravarianciáját, a visszatérési
értékek kovarianciáját
- tiltja a kivételek típusának bővítését

**Megszorításokat tesz a viselkedésre**
- elvárja az invariánsok megtartását
- tiltja az előfeltételek erősítését, az utófeltételek gyengítését.

### Interface segregation principle
Egy kliensnek sem szabad olyan interfésztől függenie, amelynek műveleteit
nem használja.

Ezért az összetett interfészeket célszerű több, kliens
specifikus interfészre felbontani, így azok csak a szükséges
műveleteiket érhetik el.

### Dependency inversion principle
Magasabb szintű programegységek nem függhetnek
alacsonyabb szintű programegységtől, hanem mindkettőnek az
absztrakciótól kell függenie.

Az absztrakció nem függhet a részletektől, a részletek függenek
az absztrakciótól.

A megvalósítása számára a következőket jelenti:
- az osztály mezői a konkrét osztályok helyett az absztrakció
példányát tartalmazzák
- a konkrét osztályok az absztrakció segítségével lépnek
kapcsolatba egymással, a konkrét osztályok szükség
esetén átalakíthatóak
- szigorú esetben konkrét osztályokból nem örökölhetünk, és
már megvalósított metódust nem definiálunk felül
- az osztályok példányosítását egy külső programegység
végzi, pl. függőség befecskendezés, gyártó művelet, vagy
absztrakt gyártó segítségével.

## Tervezési minták

### Dependency injection
A végrehajtás során egy réteg _(kliens)_ által használt réteg
_(szolgáltatás)_ egy, az adott körülmények függvényében
alkalmazható megvalósítása kerül alkalmazásra.

Erről általában nem dönthet sem a kliens, sem a
szolgáltatás, mivel ők nem ismerik a körülményeket, ezért
egy külső komponensnek kell megadnia a megvalósítást.

A kliens _(client)_ számára a megfelelő szolgáltatás _(service)_
külső átadásának egy lehetséges módja a függőség
befecskendezés.

A kliens biztosít egy átadási pontot a szolgáltatás interfésze
számára, ahol a végrehajtás során a szolgáltatás
megvalósítását adhatjuk át.

Az átadási pont függvényében 3 típusa lehet: konstruktor,
metódus _(beállító művelet)_, interfész (a kliens megvalósítja
a beállító műveletet)

A befecskendést végző komponens _(injector)_ lehet egy
felsőbb réteg, vagy a rétegződéstől független környezeti
elem.

### Factory
A gyártó _(factory)_ egy olyan objektum, amelynek feladata más
objektumok előállítása műveletek segítségével.

**Lehetőséget ad objektumok példányosításánál:**
- a konkrét példányosítandó
típus kiválasztására
- a példányosítással járó
kódismétlés kiküszöbölésére
- fel nem fedhető környezeti
információk használatára
- a példányosítási lehetőségek bővítésére

Lehetővé teszi a konkrét legyártott típus cseréjét a gyártó
művelet és az absztrakt gyártó segítségével.

Amennyiben több, kapcsolatban álló típus konkrét
megvalósítását szabályoznánk, az absztrakt gyártó
_(abstractfactory)_ tervmintát használhatjuk.

### Command
A háromrétegű architektúrában a nézet továbbra is összetett,
de a tevékenységek leválaszthatóak, a parancs _(command)_
tervminta lehetőséget ad egy művelet kiemelésére egy külön
objektumba.

- a végrehajtandó tevékenység _(Action)_ formája,
paraméterezése tetszőleges lehet, ezért nem lehet egyazon
módon különböző környezetekben kezelni
- a parancs _(Command)_ egy egységes formát biztosít egy
tevékenység végrehajtására _(Execute)_, a konkrét parancs
_(ConcreteCommand)_ pedig végrehajtja a tevékenységet
- a kezdeményező _(Invoker)_ csupán a parancsot látja, így a
tényleges végrehajtás előle rejtett marad.

### Observer
A figyelő _(observer)_ tervminta célja összefüggőség megadása
az objektumok között, hogy egyik állapotváltozása esetén a
többiek értesítve lesznek
- a figyelő _(Observer)_ ehhez biztosítja a változás jelzésének
metódusát _(Update)_
- a megfigyelt objektumok _(Subject)_ az értékeikben tett
változtatásokat jelzik a felügyelőknek _(Notify)_
- egy objektumot több figyelő is nyomon kísérhet

## Az alapelvek hatása az architektúrára
Az alapelveket a tervezés minden szintjén, így az architektúra
szintjén is célszerű betartani.
- Monolítikus architektúra esetén egyáltalán nem
érvényesülnek az alapelvek.
- Modell-nézet architektúra esetén is túl nagy a komponensek
felelőssége:
  - A modell felel az üzleti logikáért (programállapot
kezelése, algoritmusok végrehajtása), valamint az
adatok hosszú távú tárolásáért (mentés, betöltés)
  - A nézet felel az adatok megjelenítéséért, valamint a
vezérlésért (felhasználó tevékenység fogadása és
feldolgozása)

## Háromrétegű architektúra
A modell felbontásával jutunk a háromrétegű (3-tier)
architektúrához, amelyben elkülönül:
- a **nézet** (presentation, view, display)
- a **modell** (logic, business logic,
application, domain), amely
tartalmazza az állapotkezelést,
valamint az algoritmusok
- a **perzisztencia**, vagy adatelérés
(data, dataaccess, persistence),
amely biztosítja a hosszú távú
adattárolás (pl. fájl, adatbázis)
kezelését

## Adatok állapotai
A háromrétegű alkalmazásokban az adatok három állapotban
jelennek meg.
- megjelenített állapot _(display state)_: a felhasználói felületen
megjelenő tartalomként, amelyet a felhasználó módosíthat
- munkafolyamat állapot _(session state)_: a memóriában, amely
mindaddig elérhető, amíg a program és felhasználója aktív
- rekord állapot _(record state)_: az adat hosszú távon megőrzött
állapota az adattárban _(perzisztenciában)_

### Adatkötés
Az állapotok között a programnak transzformációkat és
szinkronizációt kell végeznie
- a nézet állapot és a munkafolyamat állapot sokszor
megegyezik, a munkafolyamat és a perzisztens állapot
_(adattárolási forma)_ sokszor különbözik, ezért külön
adatelérést kell biztosítanunk
- a munkafolyamat és a perzisztens állapot között általában
ritkán történik szinkronizáció (pl. program indítása,
leállítása)
- a nézet állapot és a munkafolyamat állapotot rendszerint
állandó szinkronban kell tartanunk, ezt lehetőség szerint
automatizálnunk kell

Az állapotok automatikus szinkronizálását adatkötés (data
binding) segítségével érhetjük el, amely két lehetséges módon
biztosíthatja a szinkronizációt.

Az adatkötésért egy olyan adatkötés objektum _(Binding)_ felel,
amelyet a megjelenített állapot tárolója _(nézet)_ és a
munkafolyamat állapot tárolója _(modell)_ közé helyezünk
- az adatkötés ismeri mind a nézetet mind a modellt, ezért
lehívhatja az értékeket _(GetState)_, és elvégezheti a
módosítást _(SetState)_
- elvégezheti az átalakítást _(Convert)_ a munkafolyamat
állapot és a nézet állapot között
- általában minden szinkronizálandó adathoz külön adatkötés
tartozik, többszörös előfordulás esetén akár
előfordulásonként is tartozhat adatkötés

A nézet ismerheti az adatkötést, így közvetlenül
kezdeményezheti a módosítást az adatkötésen keresztül.

A modell azonban nem ismerheti az adatkötést, sem a
vezérlőt, csak jelzést tud adni az állapot változásáról, ennek
feldolgozását figyelő tervminta segítségével végezzük.

Az adatkötés megvalósítja a figyelőt, ám mivel közvetlenül nem
ismerheti a modell, a változás jelzése esemény formájában
történik _(NotifyStateChanged)_.

Mivel a jelzésnek egységes formában kell megvalósulnia,
célszerű, ha minden modell egy közös, az esemény kiváltását
biztosító interfészt valósít meg _(Subject)_.


**Előnyei:**
- a megjelenített és a munkafolyamat állapot mindig
szinkronban tartható, automatikusan

**Hátrányai:**
- a szinkronizáció erőforrásigényes, sokszor feleslegesen
hajtódik végre
- a rendszernek ügyelnie kell a körkörös módosítások
elkerülésére
- a modellnek biztosítania kell a megfelelő interfész
megvalósítását, és az esemény kiváltását a szükséges
pontokon

## MVC architektúra

A megjelenítés és a vezérlés leválasztását biztosítja a
Model-View-Controller _(MVC)_ architektúra, amelyben
- a vezérlő _(Controller)_ fogadja közvetlenül a kérést a
felhasználótól, feldolgozza azt _(a modell segítségével)_, majd
előállítja a megfelelő _(új)_ nézetet
- a nézet _(View)_ a felület (jórészt deklaratív) meghatározása,
amely megjeleníti, illetve átalakítja az adatokat
- lehívás alapú _(pull-based)_: ismeri a modellt, az adatokat
a modelltől kéri le
- betöltés alapú _(push-based)_: a vezérlő adja át számára
az adatokat

A modell mellett perzisztációval is bővíthető a szerkezet.

Az MVC architektúra különösen webes környezetben népszerű,
ahol könnyen leválasztható a nézet (HTML) a vezérléstől (URL)
Általában egy vezérlőhöz több nézet is tartozik.

**Előnyei:**
- a nézetnek nem kell foglalkoznia az események
feldolgozásával, mivel azokat közvetlenül a vezérlő kapja
meg

**Hátrányai:**
- a nézet továbbra is felel az adatok megfelelő átalakításáért,
tehát tartalmaz valamennyi logikát

## Források
- [Diasor](https://canvas.elte.hu/courses/33518/files?preview=2098046)
