# Projekteszközök, verziókezelés

<!--toc:start-->
- [Projekteszközök, verziókezelés](#projekteszközök-verziókezelés)
  - [Projektmenedzsment eszközök](#projektmenedzsment-eszközök)
    - [Szoftvereszközök](#szoftvereszközök)
    - [Ütemterv és időzítés](#ütemterv-és-időzítés)
    - [Feladat és hibakövetés](#feladat-és-hibakövetés)
    - [Projektvezető szolgáltatások](#projektvezető-szolgáltatások)
  - [Verziókezelés](#verziókezelés)
    - [Történeti háttér](#történeti-háttér)
    - [Funcionalitás](#funcionalitás)
    - [Lokális verziókövető rendszerek](#lokális-verziókövető-rendszerek)
    - [Centralizált verziókezelő rendszerek](#centralizált-verziókezelő-rendszerek)
    - [Elosztott verziókezelő rendszerek](#elosztott-verziókezelő-rendszerek)
    - [Változások reprezentációja](#változások-reprezentációja)
    - [Külömböző fájlok tárolása](#külömböző-fájlok-tárolása)
    - [Gitflow feature branching model](#gitflow-feature-branching-model)
  - [Források](#források)
<!--toc:end-->

## Projektmenedzsment eszközök

### Szoftvereszközök

A fejlesztőcsapat munkáját megfelelő szoftvereszközökkel kell 
alátámasztani
- projektmenedzsment eszközzel (project tracking system), 
amely támogatja a dokumentálást és a feladatok követését
- fejlett tervezőeszközzel (case tool), ahol a fejlesztés 
folyamata és a felelősség is nyomon követhető
- integrált fejlesztőkörnyezettel (IDE)
- verziókövető rendszerrel (revision control system), amely 
lehetővé teszi a programkód változásainak követését
- folytonos integrációs (continuous integration) rendszerrel, 
amely biztosítja a hibák korai kiszűrését

A projektmenedzsment eszköz lehetőséget ad az alábbiakra:
- fejlesztés ütemtervének, kockázatainak meghatározása
- fejlesztés egyszerű és folyamatos dokumentálásának 
lehetősége és generálása
- feladatok, tevékenységek rögzítése, követése
- a tesztelés során előfordult hibák rögzítése, a javítási 
folyamat követése
- integrált verziókezelés és forráskód böngészés
- webes vagy grafikus felület, amely biztosítja a könnyű 
használatot, és bárhonnan való elérést

### Ütemterv és időzítés
A szoftver lehetőséget ad, hogy a projekt ütemtervét 
elkészítsük, és azt folyamatosan szem előtt tarthassuk
- definiálhatunk mérföldköveket (milestone), amelyre adott 
feladatokat el kell végezni
- a fejlesztők külön-külön láthatják a saját feladataikat, 
menedzselhetik annak előrehaladását
- beoszthatjuk a fejlesztési lépések erőforrásait
- definiálhatunk függőségeket a programrészek között
- kezelhetjük az egyes fejlesztési lépések időbeli lefolyását, 
előrevetíthetjük a tervezettől való eltérések hatásait az 
erőforrásokra, illetve a további fejlesztési időkre

### Feladat és hibakövetés
A rendszerek lehetőséget adnak a tervezők számára feladatok 
kitűzésére, valamint a tesztelők számára a programban 
fellelhető hibák jelzésére
- a feladatokat úgynevezett cédulák (ticket, issue) 
segítségével írhatóak ki
  - jelölhetnek új funkcionalitást (feature), hibát (bug), egyéb 
fejlesztési feladatot (task), vagy dokumentációs feladatot 
(documentation)
  - megadható a leírása, felelőse, határideje
  - kommentálhatóak, lezárhatóak, újra kinyithatóak
- a cédulák biztosítják a fejlesztési és tesztelési folyamat 
naplózását

### Projektvezető szolgáltatások
A projektvezető szolgáltatások (project hosting services) 
általában rendelkezésre bocsátanak több projektfejlesztő 
eszközt
- projektmenedzsment, kód tárolás, kód megtekintés, 
verziókövetés, dokumentáció (Wiki), levelezési lista, 
adatbázis hozzáférés
- általában nyílt forráskódú szoftverek esetén ingyenes a 
szolgáltatás
- pl.:GitHub, GitLab, SourceForge, Bitbucket
- egyes szolgáltatások bizonyos programozási nyelvek, vagy 
témakör köré csoportosulnak (pl. mozdev)

## Verziókezelés
A szoftverek méretének és komplexitásának növekedésével 
létrejött szoftverkrízis következményeként megnövekedett:
- a programok forráskódjának mérete,
- a szoftverprojektek megvalósításához szükséges idő,
- és szükséges programozói erőforrás.

A szoftveripar fejlődésével egyre több alkalmazás készült
- a fejlesztések életciklusa gyakran nem ért véget a program 
első publikus verziójának kiadásával,
- karbantartási és további fejlesztési fázisok követték.

A szoftverprojektek méretben, komplexitásban, időben és a 
résztvevő fejlesztők számában is növekedni kezdtek.

### Történeti háttér
Mivel az implementáció tehát több lépésben, és sokszor 
párhuzamosan zajlik, szükséges, hogy az egyes 
programállapotok, jól követhetőek legyenek, ezt a feladatot a 
verziókövető rendszerek (revision control system) látják el
- pl. CVS, Apache Subversion (SVN), Mercurial, Git
- egy közös tárolóban (repository) tartják kódokat 
- ezt a fejlesztők lemásolják egy helyi munkakönyvtárba, és 
amelyben dolgoznak (working copy)
- a módosításokat visszatöltik a központi tárolóba (commit)
- a munkakönyvtárakat az első létrehozás (checkout) után 
folyamatosan frissíteni kell (update)

### Funcionalitás
A verziókövető rendszerek lehetővé teszik: 
- az összes eddig változat (revision) eltárolását, illetve annak 
letöltési lehetőségét 
- a fő fejlesztési vonal (baseline, master vagy trunk) és a 
legfrissebb változat (head) elérését, új változat feltöltését 
annak dokumentálásával
- az egyes változatok közötti különbségek nyilvántartását 
fájlonként és tartalmanként (akár karakterek szintjén)
- változtatások visszavonását, korábbi változatra visszatérést
- konfliktust okozó módosítások ellenőrzését, illetve 
megoldását (resolve)
- a folyamat elágazását, és ezáltal újabb fejlesztési 
folyamatok létrehozását, amelyek a fő vonal mellett futnak 
(branch), valamint az ágak összeillesztését (merge)
  - az összeillesztés rendszerint utólagos manuális 
korrekciót igényel
  - az összeillesztésnek rendszerint automatikusan illeszti a 
módosított tartalmakat kódelemzést használva, ez lehet 
2 pontos (two-way), amikor csak a két módosítást 
vizsgálja, vagy 3 pontos, amikor az eredeti fájlt is
- programrészek zárolását (lock), hogy a konfliktusok kizárhatóak legyenek
- adott verzió, mint pillanatkép (snapshot) rögzítése (tag), 
amelyhez a hozzáférés publikus
- feltöltések atomi műveletként történő kezelését (pl. 
megszakadó feltöltés esetén visszavonás)

### Lokális verziókövető rendszerek
Forráskód változásainak követése, a szoftver funkcióinak 
különböző kombinációjával készült kiadások kezelése
- lokális tároló (de többen is elérhetik pl. mainframe esetén)
- fájl alapú műveletvégzés (1 verzió 1 fájl változásai)
- konkurenciakezelés kizárólagos zárak által

Az 1970-es években lefektetésre kerültek az elméleti alapok
- Source Code Control System (SCCS) – 1972
- Revision Control System (RCS) - 1982

### Centralizált verziókezelő rendszerek
Több fejlesztő általi párhuzamos szoftverfejlesztés 
támogatásának előtérbe kerülésre
- centralizált modellt megtartva, de kliens-szerver architektúra
- fájlhalmaz alapú műveletek (1 verzió több fájl változásai)
- konkurenciakezelés jellemzően beküldés előtti egyesítéssel 
(merge before commit)

Az 1990-es évektől terjedtek el:
- Concurrent Versions System (CVS)
- Subversion (SVN)
- SourceSafe, Perforce, Team Foundation Server, stb.

Hátrány: a szerver kitüntetett szerepe (pl. meghibásodás), 
továbbá a verziókezeléshez hálózati kapcsolat szükségeltetik

### Elosztott verziókezelő rendszerek
A klasszikus verziókezelő műveletekről leválasztásra kerül a 
hálózati kommunikáció, azok a felhasználó által 
kezdeményezhető önálló tevékenységekként jelennek meg
- decentralizált, elosztott hálózati modell
- minden kliens rendelkezik a teljes tárolóval és 
verziótörténettel
- a revíziókezelő eszköz műveletei lokálisan, a kliens 
tárolóján történnek
- a kommunikáció peer-to-peer elven történik, de kitüntetett 
(mindenki által ismert) szerverek felállítására van lehetőség
- konkurenciakezelés jellemzően beküldés utáni egyesítéssel 
(commit before merge)

A 2000-es évek első felében jelent meg:
- Monotone, Darcs, Git, Mercurial, Bazaar, stb.

### Változások reprezentációja
A teljes revíziók tárolása nem lehetséges az adattárolás és 
adatkezelés jelentős költségei miatt

A verziókezelő eszközök ezért csak két egymást követő verzió 
közötti különbséget, a változáslistát (changeset, delta) tárolják
- egyes rendszerek (pl. Mercurial) időnként pillanatfelvételt 
(snapshot) készítenek a teljes tartalomról

Eleinte (SCCS) a delták a régi verzióból az újat tudták 
előállítani (forward deltas)

Korán felmerült (RCS), hogy a fordított delták (reverse deltas) 
használata a legújabb verzió pillanatképének tárolásával jobb 
teljesítményt nyújthat, ugyanis leggyakrabban egy ág 
legfrissebb állapotát szokták lekérni
- Kevert megoldás is lehetséges, pl. a fő ágon fordított irányú 
deltákat, a mellékágakon viszont előre mutató delták

Az eltérések meghatározása 
szöveges fájlok, így 
programnyelvi forráskódok 
esetében jellemzően állapot 
alapúan történik
- a legtöbbször soronkénti
összehasonlítással
- pl. GNU diff
- struktúrált tartalom esetén az 
összehasonlítás egysége más 
is lehet (pl. XML, JSON, UML) 

Bináris adatok (pl. képek) esetén 
a művelet alapú megközelítés is 
alkalmazható.

A 3. generációs verziókövető rendszerek idejére a háttértárak 
mérete jelentősen megnőtt, míg költségük csökkent
- Egyes eszközök ezért a megváltozott fájlok teljes tartalmát 
tárolják a revíziókban, nem csak a módosult tartalomrészt

### Külömböző fájlok tárolása
A Git verziókezelő rendszer a szöveges állományok, így 
tipikusan a forráskód fájlok változáskezelésében hatékony. 
Elsődlegesen a projekt forráskódját érdemes benne elhelyezni.

Egy általános szoftver projekt esetén nem érdemes 
verziókezelés alá vonni:
- fordítás során előálló köztes tárgykódot vagy a végső 
bináris állományokat, mert újból előállíthatóak, 
folyamatosan változnak és ütközéseket okoznak.
- fejlesztő eszközök személyes beállításait (pl. Visual Studio
esetén a .vs/ vagy Netbeans esetén a nbproject/private/ 
könyvtárak), amelyek felhasználónként eltérőek.
- nagy méretű bináris állományokat (pl. videók, nagy méretű 
képek), amelyek kezelésében a Git nem hatékony. Bár a Git
tárolók mérete jól skálázható, egy könnyen kezelhető 
repository mérete az 1-2 GB-os méretet nem haladja meg.

 A nagy méretű videó, kép és hang erőforrás állományok 
hatékony kezelése körültekintést igényel.
- A nagy méretű bináris állományok változásainak 
kezelésében a Git kevésbé hatékony.
- Jelentősen megnöveli a tároló helyi másolatának 
lekéréséhez szükséges hálózati forgalmat (git clone).
- Egy fejlesztőcsapatban a programozóknak nem feltétlenül 
van szükségük a fejlesztéshez a designerek által készített 
assetekre.

Ezért a nagy méretű bináris erőforrás állományokat még akkor 
sem feltétlenül érdemes a Git tárolóban elhelyezni, ha amúgy 
ritkán változnak.

 A nagy méretű bináris állományok kezelése a Git Large File 
Storage (Git LFS) segítéségével oldható meg.
- A nagy méretű bináris állományokat egy hivatkozással 
helyettesíti és magukat a fájlokat egy másik (akár távoli) 
szerveren tárolja.
- Így a Git tárolónk mérete kezelhető marad. 

### Gitflow feature branching model
Fő fejlesztési ágak:
- master
- develop

Támogató ágak:
- feature branches
- release branches
- hotfix branches

## Források
- [Projekteszközök diasor](https://canvas.elte.hu/courses/33518/files?preview=2098045)
- [Verziókezelés diasor](https://canvas.elte.hu/courses/33518/files?preview=2098050)
